<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-63.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-63.html" xml:lang="cs-CZ">
			<div class="frame">
				<p class="PB"/>
				<p id="toc_marker-59" class="T3">pan syn</p>
				<p class="T1">Od rána se urputně a usilovně vyhýbám hospodě na náměstíčku, ve který pracuje ta slovenská holka, co dokáže dospělýho chlapa skoro rozbrečet kouzelnickejma kouskama s dvaceti dekama syrovýho hovězího masa. Už od probuzení na ni schválně zásadně nemyslím a jsem pevně rozhodnutej tam dnes v žádným případě nejít, abych nevypadal nějak moc žádostivě. Zdálky přes okno jsem si všiml, že do toho podniku, kde pracuje, občas někdo zaběhne jenom tak k barovýmu pultu a vypije v rychlosti na stojáka jednu kávu. Tak možná, později večer, až to bude vypadat úplně nenuceně, bych tam snad mohl jen jakoby náhodně zabloudit, rychle si dát u pultu kávu a vypadnout, abych dal najevo trochu chladnýho odstupu. Pro všechny případy jsem se dnes oholil a vybral si košili i svetr, který nejsou nikde propálený od toho, jak mi občas odpadává popel z cigára.</p>
				<p class="T2">Procházím celý městečko snad už podesátý, už jsem viděl všechny výklady, všechny malý kašny, několik výhledů na okolní kopce… Teď stojím a zírám za prosklenou stěnu kavárny, kde stojí seřazení plastoví medvědi, každej v jiný barvě — světle modrej, bílej, matně červenej, olivově zelenej a ledově šedej —, všichni se usmívají na kolemjdoucí a všichni jemně září do okolí. Sednu si ke stolku před vchodem a zírám na medvědy, možná bych si je mohl vyfotit mobilem. <span class="italic">Dobrý deň, ako sa máte?</span> Trhnu sebou, sakra, to je ta slovenská servírka. Teď hlavně nezrudnout a zkusit nějak vyvolat ten chladně nepřístupnej dojem. <span class="italic">Eee</span>, řeknu, jak nejblazeovaněji umím. Kurva, to asi muselo vyznít světácky. Tak ještě trochu zaimprovizuju a dodám: <span class="italic">To je náhoda, co?</span> <span class="italic">Nie, nie je,</span> říká Slovenka. <span class="italic">Jasné že to nie je náhoda, je tu len jedna piazza a jedna hlavná ulica, každý tu stretne každého minimálne trikráť za deň, takže to nie je náhoda. Aha</span>, říkám a bůhvíproč se třikrát kouknu na hodinky. Proč sakra koukám na hodinky? Nojo, měl jsem to připravený, až půjdu večer na kávu… <span class="italic">Už ste sa vrátili z lyžovačky? Ne, já nelyžuju. Já tady koukám na medvědy.</span> Tak to se mi asi povedla přesně ta nenucená hláška, jakou by mezi zubama procedil třeba Belmondo nebo možná James Dean — „Já nelyžuju, já tady koukám na medvědy“, to je přesně ono — vtipný, mužný, trochu ironický. Naštěstí mě od další podobně idiotské věty zachraňuje číšník, kterej uviděl, jak jsem dosedl ke stolku. <span class="italic">Bír</span>, říkám, ale Slovenka se na něj usměje a italsky objednává: <span class="italic">Due aperol spritz. Teraz popoludní vyskúšajte toto, pivko si môžete dať k večeri. Nebojte sa, ak vám to nebude chutiť, pokojne vypijem obe. </span>Přisedla si ke mně, úplně samozřejmě a bez ptaní. Polknu a vytřeštím oči. <span class="italic">Viete, nemám moc príležitostí pokecať si po slovensky. Nevadí vám, že som si prisadla?</span> <span class="italic">Neee</span>, vydechnu. <span class="italic">Teraz popoludní sa tu pije toto, skúste</span>, říká a přisune mi skleničku se zářivě oranžovým pitím. Není to špatný, jakoby míň vlezlý campari. Taková trochu míň kýčovitá verze campari… Loknu si trochu víc a zvažuju, co mám udělat s kusem ledu, kterej mi skončil v puse. Vyplivnout to před ní nemůžu. <span class="italic">Tak čo tu vlastne robíte, keď nelyžujete? No, byl jsem se projít. Totiž — dělám chůzi. Chôdzu? Jo, extrémní horskou chůzi. Aha, a ako moc extrémnu? </span>Polknu kus ledu a doleju do sebe zbytek skleničky. <span class="italic">Tu nejextrémnější</span>, vypadne ze mě. Oranžová voda mi nějak rozvazuje jazyk. Mávnu na číšníka, aby přinesl další. Napiju se a trochu jakoby znuděně dodám: <span class="italic">Andskej chodeckej ultramarton — co? Nebo Kamčatka cross country? Nic, neslyšela jste o tom? Nie, o tom som ešte nepočula — to sú akože preteky v chodení? Jo, jsou, ale já na nich nezávodím, prostě jen chodím. Teda chodil jsem, s Ignácem. Teď už tyhle masovky nedělám, chodím úplně sám. Aha, tak to znie zaujímavo. To chodíte po horách? A to ako ďaleko? Já to neměřím a nepočítám, prostě se seberu a jdu. A inak čo robíte?</span> <span class="italic">Jak jako co? Myslím čo za prácu? No, víte, já už teď jenom chodím. Podnikal jsem, měl jsem půjčovnu cédéček, pak taky obchod s hi-fi příslušenstvím, ale najednou jsem měl dojem, že bych měl prostě jít. Jenom tak, chápete? Takže jsem prostě začal místo práce chodit, chodil jsem osm hodin denně, jako normální lidi, když pracujou. Pak večer jsem teda ještě trochu vedl podnik, aby se neřeklo</span>,<span class="italic"> žejo. </span>Slovenka kývá, jako že naprosto rozumí.<span class="italic"> Měl jsem spočítanou trasu a každej den ráno jsem vyšel z domu, šel čtyři hodiny tam a čtyři zpátky, ale po nějaký době mi to přestalo stačit. Takže jsem šel dál. Sebral jsem se a šel na sever. Na sever, to akože niekam na Antarktídu? Ne, prostě na sever od Brna, pěšky, až jsem došel k Baltu, na Rujanu. Tam jsem se otočil a šel zpátky. Jenom tak. To znie až tak mysticky</span>,<span class="italic"> </span>říká Slovenka a kývá na číšníka. Třetí oranžová voda mě nějak definitivně rozvykládá. Na chviličku se rozhlídnu a vidím, že kolem nás nejmíň polovina lidí popíjí to stejný a všichni se celkem dobře baví. V tom bude asi kousek nějaký koky nebo něco takovýho. <span class="italic">Nějakejch deset let jsme pak s Ignácem chodili různý tyhle extrémní trasy. Dost často v horách. Šli jsme celej den, přes noc jsme se na nějaký čtyři hodinky třeba opřeli o strom nebo si někde na chvilku sedli, vzal jsem ho na klín, abysme se nějak zahřívali a neumrzli, a pak jsme šli dál. A Ignác je pes? Jo, sibiřskej husky, dostal jsem ho jako úplný štěně. Od tý doby jsme byli nerozlučná dvojka. On beze mě nevydržel ani den, takže chodil všude se mnou. Byli jsme tak nějak propojení. Já jsem třeba vůbec nepoužíval žádný povely, nějaký sedni, lehni, ke mně — vůbec nic. Prostě jsem se na něj kouknul a on už věděl.</span> <span class="italic">Tak kde teda je, ten husky?</span> Zadíval jsem se kousek nad její hlavu a ubalil si cigáro. Pevně jsem sevřel rty a zakoukal se nahoru na obrys hory. Nejlepší dramatická pomlka mýho života! Nějaká půlminuta těžkýho, tvrdýho ticha. Zadíval jsem se jí do očí a řekl: <span class="italic">Vlci! Východní Altaj 2008. Ignác mi zachránil život, když nás vystopovala smečka vlků, a sám tam zůstal.</span> Slovenka vytřeštila oči. Zahodil jsem nezapálený cigáro do popelníku a uhnul pohledem. Sakra, tohle jsem možná přehnal, já jsem tím povídáním dojal sám sebe. Mám dojem, že mi zvlhly oči, jak jsem řekl „vlci“ a „východní Altaj 2008“. Takže to zazdím něčím tvrdším, abych neskončil nějak sentimentálně. <span class="italic">Pak jsem se vrátil domů a od tý doby chodím úplně sám. Zavolal jsem přítelkyni do Petrohradu a řekl jí: „Ignác tam zůstal, odteď chodím sám. Měj se co nejlíp a někoho si najdi.“ Totiž Katja žila v Petrohradu, hrála tenis a dělala do modelingu, ale to je fuk. Rok jsem jí nebral telefon a po roce volat přestala. Od Altaje 2008 jsem se nějak uzavřel, nějak jako kámen…</span> Slovenka se najednou rozesmála. <span class="italic">Ty si skvelý rozprávač, teda… pardon, môžeme si tykať? Ja som Lucia. </span>Zvláštní holka, tahle Lucia. Ona mi klidně sežere, že jsem šel na Rujanu a zpátky, ale rozesměje ji, že jsem měl v Petrohradě holku, co byla tenistka lomeno modelka. <span class="italic">Michal Hromek. To ti jako přišla tak neuvěřitelná ta Katja z Petrohradu nebo co? Nie, Katja z Petrohradu nie, ale pobavilo ma, že si ako kameň.</span></p>
			</div>
		</div>
	</body>
</html>
