<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-23.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-23.html" xml:lang="cs-CZ">
			<div class="frame">
				<p class="PB"/>
				<p id="toc_marker-19" class="T3">pan syn</p>
				<p class="T1">Tak nevím, jestli večírek může bejt ve třech. Tři jsou nejspíš na večírek málo, ale nakonec přišli jenom Skrček s Vlasákem. Za těch sedmnáct let od gymplu se asi nějak projeví ty rozdílný zájmy nebo co. Nebo je to tím, že jsem se nestihl tak rychle zkalit. Sedím na zídce před domem, koukám na kluky a nějak se nemůžu zapojit. Skrček řve: <span class="italic">Vzhůru Brno!</span> Pak oba: <span class="italic">Vzhůru Brno!</span> Pak zase Skrček: <span class="italic">Brno, Kometa!</span> A oba zase: <span class="italic">Brno, Kometa!</span> Dal jsem tak čtyři pět piv a pár utopenců, ale kluci to hrnuli pod tlakem, takže jsem tady zůstal sám střízlivej. Vlasák mluvil skoro celej večer o tom, že matikářka jeho syna je kráva a že počká, až syn skončí základku, a pak půjde a rozbije jí hubu. To teda vymyslel někdy kolem desátý hodiny, kdy už měl docela slušně naloženo, pivo míchal s koňakem, kterej přinesl Skrček. Já nejsem proti tomu tu a tam se hezky zřezat, ale proč sakra takhle rychle? Skrček se s pivem a utopencema vlastně ani neobtěžoval, začal hned s tím koňakem, prej musíme oslavit jeho rozvod. Ale slavil tak nějak sám, v půlce flašky mi začal ukazovat, jak chytne starou pod krkem a jak ji přidusí, když do toho nepřestane zatahovat jejich dceru. Teda podle něj je hlavní problém jeho rozvodu v tom, že stará proti němu popouzí dceru. A v půlce láhve ji chtěl pořád víc a víc chytit pod krkem a pořádně přimáčknout ke zdi. Jenomže jeho žena tu nebyla, takže se to rozhodl předvádět na mně, co pět minut vstal, chytil mě pod krkem a syčel na mě, ať z toho holku vynechám, jinak se nebudu stačit divit. Pokaždý jsem ho pak musel chytit za ucho a zakroutit mu s ním, pak se omlouval, ale za pět minut to zkusil znovu. Trochu se uklidnil, až když mu došel koňak a musel přejít na pivo. No a kolem dvanáctý jsem je vystrkal před barák, protože jsem dostal strach, že mi to tady poblejou. Tak teď sedím na zídce, koukám, jak oba naráz lezou na střechu švagrovy káry a řvou: <span class="italic">Vzhůru Brno!</span> Najednou už oba stojí na střeše, což je v jejich stavu vlastně celkem obstojnej sportovní výkon. Skrček si nacpal před pusu dlaně a fouká do nich jako do trumpety, vydává kvílivý zvuky, který falešně připomínají <span class="italic">Ódu na radost</span>. A pak oba spustí:</p>
				<p class="T1"/>
				<p class="T2a"><span class="italic">Halou temně bubny duní,</span></p>
				<p class="T2a"><span class="italic">stoupá píseň houpavá,</span></p>
				<p class="T2a"><span class="italic">cesta zpátky na výsluní,</span></p>
				<p class="T2a"><span class="italic">bývá často zdlouhavá.</span></p>
				<p class="T2a"><span class="italic">Navzdor všem, co se nám smáli,</span></p>
				<p class="T2a"><span class="italic">klíčí sláva stoletá,</span></p>
				<p class="T2a"><span class="italic">vzhůru modrobílé šály,</span></p>
				<p class="T2a"><span class="italic">vzhůru Brno Kometa!</span></p>
				<p class="T1">Pak řvou na mě: <span class="italic">Povstaň, kdo jsi komeťák.</span> Najednou Vlasák koukne na náš dům a říká polohlasně Skrčkovi: <span class="italic">Pičo, tam je mistr Bean, ve vokně je mistr Bean, čumí na nás.</span> Vlasák dělá vedoucího v Hornbachu a Skrček, kterej je jinak <span class="verzalky" style="font-size:0.9em;">JUD</span>r. Skrčený, má nějakou účetní firmu nebo co. Prej se tak pět let neviděli, ale najednou je jasný, že mezi nima na okamžik vzniklo nějaký speciální spojení. Tajemný pouto, který já nevidím, asi proto, že jsem nepovstal, protože nejsem komeťák. Ani jeden nic neřekl, ale úplně synchronizovaně se otočili zády k sobě, rozepnuli poklopce a začali švagrovi chcát na auto, Vlasák na přední sklo, Skrček na zadní. Tak to je obdivuhodný, tohle mají secvičený hezky. A já na ně koukám a nějak si s nima připadám sám. Jsem sám na svým vlastním večírku.</p>
			</div>
		</div>
	</body>
</html>
