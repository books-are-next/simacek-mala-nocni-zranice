<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-24.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-24.html" xml:lang="cs-CZ">
			<div class="frame">
				<p class="PB"/>
				<p id="toc_marker-20" class="T3">pan šedý</p>
				<p class="T1">Teď zadržet dech, nehýbat se, hlavně se ani milimetr nepohnout, a velmi zlehka stisknout spoušť. Tááák. Teprve teď výdech.</p>
				<p class="T2">Nepatřím k lidem, kteří se snadno vzdávají kvůli technickým obtížím. Jistě, nemám stativ, bez stativu by to nejspíš leckdo vzdal, ale já nejsem leckdo. Nejsem sice profesionální fotograf, nemám ani profesionální vybavení, přesto ovládám technickou stránku fotografie vcelku slušně. S vypnutým bleskem a citlivostí fotoaparátu nastavenou na maximální hodnotu 1600 <span class="verzalky" style="font-size:0.9em;">ASA</span> velmi lehce mačkám spoušť a podařilo se mi zachytit dva výrostky, kteří pod švagrovým dohledem lezou na střechu mého vozu. Vzhledem k pouličnímu osvětlení budou snímky myslím celkem zřetelné. Pokud by se některý z nich podíval směrem k domu, směrem k oknu, snad bych mohl pořídit i snímek s rozpoznatelným obličejem. Jistě, znamenalo by to zvýšení rizika mého odhalení, ale ve tmě a za záclonou bych zřejmě zůstal nezpozorován. Jednalo by se o přiměřenou míru rizika, která by za fotografie jejich obličejů stála. <span class="italic">Tak jen se otočte, mládenci…</span> <span class="italic">No tak, mládenci, jen se na mě podívejte. </span>Ne… směrem k oknu se neotočili, místo toho oba současně začali močit na sklo auta. Proud moči dopadající na sklo vozu se mi zřejmě zachytit nepodaří. Ale už z jejich postojů bude na snímcích nejspíš zřetelné, co provádějí. Výborně. Tak tohle budou rozhodně zatím nejprůkaznější snímky, které jsem tento týden pořídil.</p>
				<p class="T2">Od pondělka jsem se ani jednou nedovolal tchánovi, takže jsem byl nucen pokračovat v investigaci na vlastní pěst. Na několika snímcích jsem zachytil, jak švagr odchází z domu nebo se do domu naopak vrací. Do sledování mimo domov se prozatím nepouštím, především z časových důvodů. Ale v době jeho nepřítomnosti jsem poměrně obstojně zdokumentoval jeho byt, včetně obsahu skříní a zásuvek.</p>
				<p class="T2">Opakovaná rutinní prohlídka skleníku a sklepa nepřinesla žádné výsledky. Na první pohled se zde nic nezměnilo, a když jsem porovnával snímky skleníku a sklepa z pondělka s těmi pozdějšími, přesvědčil jsem se, že zde švagr nejspíš za celou dobu ani nebyl. Vlastně jsem vážně zvažoval, že vyšetřování ukončím nebo alespoň odložím. Dost možná bych to i udělal, kdybych před pár dny nenarazil v knihovně Michala Hromka na knihu s názvem <span class="italic">Recepty z konopí</span>; autorem je jakýsi Gottlieb, podivné je, že tuto publikaci vydalo Naše vojsko. Knihu <span class="italic">Recepty z konopí</span> skutečně vydalo nakladatelství Naše vojsko a jeden výtisk měl švagr celkem nenápadně zastrčený v polici vedle řady běžných kuchařských knih. Ale popravdě řečeno, kromě objevu této knihy jsem za celý týden vlastně žádný průkazný materiál nenasbíral. Až dnes, fotografie kumpánů, které jsem tu nikdy dřív neviděl. Snad partnerů v drogovém obchodě? Stáhnu snímky z fotoaparátu do počítače a podívám se na ně trochu zblízka… No, zklamání to není, to zase ne, dalo se to čekat, proud moči se opravdu zachytit nepodařilo.</p>
			</div>
		</div>
	</body>
</html>
