<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-87.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-87.html" xml:lang="cs-CZ">
			<div class="frame">
				<p class="PB"/>
				<p id="toc_marker-83" class="T3">pan otec</p>
				<p class="T1">Je to trochu divný pocit, když člověk otevře dveře do svého pokoje a vtom se sama od sebe rozsvítí lampa. Kdybych nebyl tolik utahaný z cesty, tak se možná i leknu. Ve světle lampy vidím, že v mém křesle a u mého stolku sedí dědek v teplákách s vytahanýma kolenama a ve flanelové kostkované košili a civí rovnou na mě. Kdybych nebyl utahaný z cesty, tak by mě to možná rozesmálo. Pan Moravec si zřejmě nějak obstaral klíč a rozhodl se posedět si u mě v pokoji. Tak nevím, mám se polekat, rozesmát, nebo se snad mám naštvat? Hodím na zem cestovní kabelu a opřu se zády o stěnu, zkouším se trochu protáhnout a noční ticho v Senior centru Lípa proříznou tři pořádné lupance v mém kříži a krční páteři. Dvacet hodin na sedadle v autě, to už vážně není nic pro moje záda. Moravec dál sedí a civí na mě. Znovu se trochu protáhnu, zarachotí mi v rameni a zapraská v kyčli. Moravec se předkloní v mém křesle, které lehce zavrže. A zase je úplné ticho. No tak asi budu muset přece jen něco říct. <span class="italic">Spletl jste si pokoj, pane Moravče? </span>Moravec civí, ale neodpoví. <span class="italic">Co tady sakra děláte? Sedíte v mým křesle.</span> Moravec se ani nehne a dál na mě zírá. Zakroutím hlavou a udělám krok směrem k němu. <span class="italic">Stát</span>, vyjekne najednou Moravec a napřáhne proti mně dlaň jako policajt, který řídí provoz na křižovatce. Funguje to, opravdu jsem se zarazil. <span class="italic">Včera v noci zemřel pan Dvořák</span>, oznámí mi Moravec a dál drží dlaň napřaženou proti mně. <span class="italic">Aha, vážně?</span> <span class="italic">Ano, zemřel, prý ve spánku a přirozenou smrtí. Jak příhodné, že?</span> <span class="italic">No tak, bylo mu přes osmdesát</span>,<span class="italic"> </span>zamumlám. <span class="italic">Jistě, přesně tak, bylo mu přes osmdesát, že? Kdo by se tomu podivoval, že zemřel, že?</span> pokračuje Moravec. <span class="italic">Velmi příhodné. Zemřel zrovna, když jste byl pryč, že? To je ovšem velmi příhodnééé. </span>Co má sakra pořád s tím příííhodnééé? <span class="italic">Čistá práce, tak vy tomu říkáte, co? Necháte člověka zemřít zrovna v době, kdy tu vůbec nejste. Nejlíp tak, aby to vypadalo jako přirozená smrt. Hmm. Takhle vy to děláte.</span> Sakra, co to ten dědek mele za nesmysly? <span class="italic">Ale on mi to řekl, stačil mi to říct, víte? Co vám kdo řekl? Pan Dvořák mi řekl, že jestli se mu něco stane, je za tím Hromek. Přesně tohle mi řekl. Je za tím Hromek. Pane Moravče, děláte si ze mě legraci nebo co? Podívejte, já mám za sebou pár těžkejch dnů, docela bych se potřeboval natáhnout… </span>Moravec mi ale skočí do řeči:<span class="italic"> Tak to ne, my tady v Lípě nepovažujeme za legraci, když jeden z nás odejde, víte? Tohle není legrace. Já už jsem informoval policii. Řekl jsem jim, že tu byl. </span>Co to ten dědek mele<span class="italic">? Kdo tu sakra jako byl? Ten consigliere od vašeho syna. Toho máte na špinavou práci, co? Ten malý conquistador v obleku. Byl tu dvakrát a já jsem ho nahlásil a nahlásil jsem i jeho poznávací značku. </span>Myslí tohle vážně? Matně si vzpomínám, že jsem mu před pár týdny tvrdil, že manžel mé dcery je vlastně účetní mého syna — contador. Nojo, to jsem mu řekl, to je fakt. Taky jsem synka vylíčil jako nějakýho brazilskýho gangstera, ale co si z toho Moravec popřevracel v hlavě… To mi teda asi úplně nedochází. <span class="italic">Policie nejspíš nic nezjistí. To je nám jasné, ale měl byste vědět, pane Hromek, že </span><span class="verzalky" style="font-size:0.9em;">MY</span><span class="italic"> vás tu už nechceme. Tady jste skončil, víte? Pana Dvořáka tu všichni měli rádi. </span>Taky si vzpomínám, že mi Moravec hned na začátku vykládal, jaká je Dvořák sketa. Myslím, že ho nenáviděl, a tvrdil, že je to nebezpečnej gauner. Nojo. Hádat se s ním nebudu. <span class="italic">Poslyšte, pane Moravče, věříte na přirozenou smrt? Je to něco normálního, proto se tomu říká „přirozená smrt“, rozumíte? </span>Jenomže pan Moravec opravdu nerozumí. <span class="italic">Vy mi chcete vyhrožovat? </span>Sakra, to je blbec. <span class="italic">Nechci vám vyhrožovat, sakra.</span> <span class="italic">Já vážně netuším, co jste si to vybájil za blbosti, pane Moravče, ale teď si půjdu lehnout, ano? A vy odsud vypadnete. Jasný? </span>Jenomže stačilo, abych udělal krok směrem k němu, a pan Moravec bleskurychle vstal, vytáhl z kapsy tepláků kovovou píšťalku a začal na ni ostře a prudce hvízdat. Netušil jsem, že dědek má píšťalku. To mu asi zbylo z výbavy Pomocné stráže Veřejné bezpečnosti. Píšťalka pana Moravce ječí na celý domov důchodců a najednou je tu rušno. Otevřely se dveře a na chodbě stojí snad všichni zdejší chovanci. Někdo sem dokonce přitáhl i dvě babky na invalidních vozících. Tohle přece není možný. To se mi musí zdát. Jenomže nic tak pitomýho by se mi určitě nezdálo. Tohle je tak absurdní, že to musí být pravda. Koridorem důchodců, kteří na mě zírají, se prodere ředitelka centra a pokývne mi, abych šel za ní. V kanceláři přede mě postaví hrnek s opravdu nedobrou instantní kávou. Příšerně mě bolí záda a kyčel a koleno a poslouchám, jak mi paní ředitelka konejšivě vysvětluje, že by bylo opravdu nejrozumnější, kdybych Senior centrum Lípa opustil. No, popravdě vůbec nevím, co mě to vlastně loni napadlo sem lézt. Takže souhlasím, seberu se a pojedu domů. Paní ředitelka mi dlouze vysvětluje, že samozřejmě chápe, že iniciativa pana Moravce je dílem nedorozumění, ale přesto je fakt, že jsem do prostředí centra nezapadl. Vypráví mi o rodinné a klidné atmosféře, kterou si nemůže dovolit ohrožovat nedořešenými spory. Poslouchám ji na půl ucha. Napadlo mě, jestli mi vrátí něco z těch peněz, které jsem za garsonku v tomhle baráku zaplatil. Mám si o to vůbec říkat, nebo to mám prostě přejít? <span class="italic">Podepsali to všichni, víte? Bohužel úplně všichni</span>, přeruší mi ředitelka myšlenky a cpe mi pod nos nějaký papír. <span class="italic">Co podepsali?</span> Koukám na podpisový arch. Tohle je celkem slušně sestavený podpisový arch, abecední seznam všech zdejších obyvatel včetně jejich rodných čísel a sloupec podpisů — vážně asi nikdo nechybí. Pan Moravec sestavil petici požadující můj odchod a za jediný den dokázal obejít celý domov důchodců a poshánět všechny podpisy. Je to vlastně opravdu dost schopný člověk. Nejspíš je to úplný blázen, ale velmi výkonný. Paní ředitelka mě ujišťuje, že osobně volala na policii a ujistila se, že podnět pana Moravce skutečně berou jen jako malé nedorozumění. Sakra, takže ten Moravec vážně volal na policii? Ten blázen si opravdu usmyslel, že jsem nechal nějak rafinovaně odstranit Dvořáka? Sakra, a že se teda nebál vlézt ke mně do pokoje ozbrojenej jenom píšťalkou? No nic, půjdu si sbalit.</p>
				<p class="T1"><span class="italic">Mám před sebou čtyři měsíce dovolené</span>, oznamuje mi s úsměvem Šárka, která stojí před mým pokojem. <span class="italic">Jak to? No, prostě mě právě vyrazili. Dohodou. Zrovna jsme se dohodli, že si vemu měsíc dovolené a pak mi dají tři měsíční platy jako odstupný. </span>To jsem nečekal. Takže paní ředitelka se zbavila mě a ještě předtím stihla vyhodit z práce Šárku. Tohle mě teda naštvalo. <span class="italic">Já tam vlítnu a dám jí pár facek, tohle veme zpátky. Jinak s Moravcem sepíšeme petici za její odvolání. Nech to být, mně to nevadí. Určitě si něco celkem rychle seženu. V tomhle oboru by mělo být dost práce. Za ty peníze není moc lidí, kteří by to chtěli dělat a mají na to školu. Tak co teď budeš dělat? No, nejdřív ti pomůžu zabalit a pak uvidíme. </span>Tak dobře, jdeme balit. Popravdě jsem se tu zase tak moc nezabydlel, bude to snadné. Pár knížek, krabice s mou sbírkou smolařů a trocha oblečení. Zvažuju, že prádlo bych tady snad i nechal nebo ho vyhodil, abych si netahal domů ten smrad domova důchodců. Zatím to vypadá tak, že mám trochu menší tašku, než jakou bych potřeboval. Tohle je fakt zvláštní. Přijel jsem sem s tímhle jedním zavazadlem, nic jsem si tady nekupoval, a najednou se mi tam snad nevejdou věci. Pantofle bych tady taky mohl nechat, pro někoho jako suvenýr. Pan Moravec by si je mohl někde vystavit a ukazovat — to jsou papuče toho vraha Hromka. <span class="italic">Pantofle tady nechám</span>, otáčím se k Šárce. Stojí u stolu a čte si nějakej cár zmuchlanýho papíru. <span class="italic">To asi můžeš vyhodit</span>, říkám jí. Nic neříká a najednou se jí spustí slzy. <span class="italic">Co se děje? </span>Šárka si sedla na postel, podává mi papír a dívá se na mě. <span class="italic">Můžeš mi říct, co to je? Počkej, vemu si brejle.</span> Sakra, to je návrh anonymu, kterej jsem smolil jako za nebožtíka pana Dvořáka. „Neznámý přítel“ v něm oznamuje panu Zimkovi, že jeho žena má poměr s panem Šedým. Úplně jsem zapomněl, že jsem před časem něco takovýho vymýšlel. <span class="italic">To přece nemůže být pravda…</span>, říká polohlasně Šárka. <span class="italic">Však to ani není pravda, tohle byl jenom takovej nápad. Napadlo mě, že tím nějak popíchnu Sylvu. K rozvodu, chápeš… Že by jako tvůj manžel udělal zeťovi ostudu, Sylva by se naštvala a rozvedla se. Ale ani jsem to nenapsal, prostě mě to jenom tak napadlo. Blbost, no… </span>Šárka se na mě dívá a nic neříká. Tak jdu k ní, abych jí ten papír sebral a zahodil ho. Vstane a uskočí přede mnou asi metr daleko. <span class="italic">Tys na mě psal anonym? Tohle přece není možný. Asi je se mnou něco špatně, když tohle vůbec někoho napadne. Ale není, sakra, co by s tebou mělo být špatně? Říkám ti, že jsem to ani nenapsal. Jenom mě to napadlo, udělal jsem si spíš z legrace pár poznámek na papír. Nic jsem doopravdy napsat nechtěl. A už vůbec bych to nikomu neposlal. Nepřibližuj se ke mně, prosím tě. Nech mě odejít. Copak se přibližuju nebo co? Uklidni se. </span>Neřekla ani slovo, jenom zavrtěla hlavou a odešla z pokoje.<span class="italic"> Počkej!</span> Vyšel jsem za ní, ale vidím, že se dala do běhu, uběhla po chodbě snad nějakých padesát metrů a utíká dál. <span class="italic">Počkej sakra</span>,<span class="italic"> </span>zařvu<span class="italic">.</span> Z několika sousedních dveří vykouknou hlavy místních důchodců. Šárka se neotočila, za pár vteřin slyším, jak před centrem startuje její auto.</p>
			</div>
		</div>
	</body>
</html>
