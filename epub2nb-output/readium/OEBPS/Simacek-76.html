<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-76.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-76.html" xml:lang="cs-CZ">
			<div class="frame">
				<p class="PB"/>
				<p id="toc_marker-72" class="T3">pan syn</p>
				<p class="T1">V průměru čtyřiceticentimetrová membrána gigantickýho basáku Torus se lehce pohupuje a celej dům je naplněnej příjemně surovým akustickým tlakem. V domě je prázdno, takže si můžu dopřát skoro koncertní hlasitost. Do playlistu jsem si zadal třiadvacet skladeb přesně v tomhle pořadí:</p>
				<p class="T1"/>
				<p class="T2a"><span class="italic">01: Ecstasy of Cold</span></p>
				<p class="T2a"><span class="italic">02: Creeping Death</span></p>
				<p class="T2a"><span class="italic">03: Harvester of Sorrow</span></p>
				<p class="T2a"><span class="italic">04: Welcome Home (Sanitarium)</span></p>
				<p class="T2a"><span class="italic">05: Of Wolf and Man</span></p>
				<p class="T2a"><span class="italic">06: Wherever I May Roam</span></p>
				<p class="T2a"><span class="italic">07: The Thing That Should Not Be</span></p>
				<p class="T2a"><span class="italic">08: The Unforgiven</span></p>
				<p class="T2a"><span class="italic">09: Disposable Heroes</span></p>
				<p class="T2a"><span class="italic">10: Bass solo / Orion</span></p>
				<p class="T2a"><span class="italic">11: To Live Is to Die / The Call of Ktulu</span></p>
				<p class="T2a"><span class="italic">12: Guitar solo</span></p>
				<p class="T2a"><span class="italic">13: The Four Horsemen</span></p>
				<p class="T2a"><span class="italic">14: For Whom the Bell Tolls</span></p>
				<p class="T2a"><span class="italic">15: Fade to Black</span></p>
				<p class="T2a"><span class="italic">16: Master of Puppets</span></p>
				<p class="T2a"><span class="italic">17: Seek &amp; Destroy</span></p>
				<p class="T2a"><span class="italic">18: Whiplash</span></p>
				<p class="T2a"><span class="italic">19: Nothing Else Matters</span></p>
				<p class="T2a"><span class="italic">20: Sad But True</span></p>
				<p class="T2a"><span class="italic">21: Last Caress</span></p>
				<p class="T2a"><span class="italic">22: One</span></p>
				<p class="T2a"><span class="italic">23: Enter Sandman</span></p>
				<p class="T1">Tohle je totiž kopie playlistu z koncertu Metalliky v Brně a já si ho teď celej doma dávám v tomhle přesným pořadí. Nevím, jestli je to nějak sentimentální, ale prostě mi těchhle třiadvacet kousků přišlo jako nejdůstojnější rozloučení s Brnem a taky s bednama a zesilovačem. Odteď mě čekají empétrojky na nějakým plastovým chrchlači. Hlasitost je obstojná v celým patře, takže ani nesedím v křesle, ale balím u toho. Shora jsem dotáhl nějaký oblečení a batoh a dole potřebuju ještě nabalit nějaký grafiky, z haldy zarámovanejch i nezarámovanejch věcí potřebuju vybrat ty, co mají nějakej motiv Alp nebo hor a vůbec krajinky. Pohledy na Brno by mi asi byly k ničemu, ale když jsou tam hory, tak by snad neměl bejt problém jich pár prodat a zatáhnout tím aspoň na pár měsíců nájem hospody v Itálii. Řekl bych, že budeme potřebovat tak aspoň tři měsíce dopředu, než začneme nějak vydělávat. Když hraje „Fade to Black“ z alba <span class="italic">Ride the Lightning</span>, už mám vlastně hotovo a strkám grafiky, který jsem vytahal z rámů, do tubusu na cestu. Konečně si můžu sednout a pořádně poslouchat, James Hetfield zpívá o tom, jak ho strhává temnota a vítá ho smrt. Nojo, jasně, starej dobrej metal — a mně přijde celkem zábavný, že se balím, abych rozjel podnik pod modrým jižním nebem, a on zpívá o pekle a temnotě. Hned po „Fade to Black“ se rozjede „Master of Puppets“, pohazuju si hlavou jako zamlada a připadne mi to vlastně jako úplně rozverná písnička. Ještě nikdy mi Metallica nepřišla takhle zábavná a veselá. A když dohrává „Whiplash“, beru to jako poslední nakopnutí na cestu — „The show is through, the metal is gone, it is time to hit the road“. Vyhledám si vlakový spojení; no tak je to cesta skoro na dva dny, ale to přežiju. Zbytek koncertu už slyšet nepotřebuju, vytahám šňůry ze zásuvek, posunu bedýnky ke zdi, přehodím přes ně igelitový pytle a můžu vypadnout — It is time to hit the road.</p>
			</div>
		</div>
	</body>
</html>
