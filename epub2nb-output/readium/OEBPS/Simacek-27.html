<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-27.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-27.html" xml:lang="cs-CZ">
			<div class="frame">
				<p class="PB"/>
				<p id="toc_marker-23" class="T3">pan šedý</p>
				<p class="T1"><span class="italic">Můžeš mi vysvětlit, co je to za fotky?</span> Tenhle tón by si manželka mohla odpustit. Ten tón by si nepochybně měla odpustit. Formulace „můžeš mi vysvětlit“ pronesená takovým tónem se mi ani trochu nezamlouvá. Nejraději bych odešel z místnosti, velmi rázně za sebou zavřel dveře a debatu bych ukončil dřív, než začala. Přesněji řečeno, nepřipustil bych vůbec žádnou debatu. <span class="italic">Slyšíš mě? Přestaň se dívat do počítače a odpověz. Před týdnem tu měl tvůj bratr večírek, jak si asi vzpomínáš. No a co? No a jeho kumpáni nám vylezli na střechu auta… Proč jsi to proboha fotil? Je to důkaz. Důkaz čeho? Co to má dokazovat? No, že nám vylezli na střechu auta a pomočili nám skla. Uvědomuješ si, že kdybys jim něco řekl, nejspíš by nám na auto nevylezli? Musel jsi je snad vidět, už když nám začali na auto lézt, když jsi to stihl vyfotit. No, to jsem pochopitelně viděl. Tak proč jsi na ně prostě nezařval? Proč jsi je místo toho fotil? </span>To jsou ovšem zcela zbytečné, nepřípadné otázky. <span class="italic">Abych je nevyplašil, potřeboval jsem je přistihnout. Jsi vůbec normální? </span>Normální? To by mě skutečně zajímalo, jak by moje manželka definovala pojem normální. <span class="italic">Zajedeš s tím autem do myčky a já s ním zítra pojedu do servisu, předpokládám, že máme zničenou střechu, tak doufej, že to pojišťovna zaplatí.</span> Neodpovím jí. Pokud tedy volí takový tón, nebudu prostě odpovídat.</p>
				<p class="T2">Během následujícího týdne zařídila manželka opravu střechy vozu a rozdíl mezi cenou opravy a částkou, kterou vyplatila pojišťovna, pak překvapivě rychle vymohla na <span class="verzalky" style="font-size:0.9em;">JUD</span>r. Skrčeném. Ovšem bez mých fotografií by při jednání s doktorem Skrčeným jistě nebyla ani zdaleka tak úspěšná. Její vyjednávací pozice by byla nesrovnatelně obtížnější, nebýt toho, že jsem toto výtržnictví tak rychle zdokumentoval. Když jsem se jí to pokusil připomenout, odbyla mě s tím, že fotografie nepotřebovala, byly jí prý stejně platné jako snímky, kterými jsem loni na jaře dokumentoval zvětšující se mokrou skvrnu pod zatékající střechou, a byly jí prý zároveň tak platné jako fotografie, které jsem před několika lety pořizoval každé ráno, abych zachytil nárůst usazujícího se vodního kamene v záchodové míse. <span class="italic">V záchodové míse s povrchovou úpravou, která měla usazování vodního kamene úplně zabraňovat; s příplatkovou povrchovou úpravu.</span> <span class="italic">To bych prosím rád připomněl, ano?</span></p>
			</div>
		</div>
	</body>
</html>
