<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-26.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-26.html" xml:lang="cs-CZ">
			<div class="frame">
				<p class="PB"/>
				<p id="toc_marker-22" class="T3">pan syn</p>
				<p class="T1">Takže sedím na zahrádce kavárny Klafé, jediné kavárny u nás v okolí, a nevím, co mám říkat, a ani nevím, co si mám objednat. Nejradši bych si dal pivko, ale to bych asi vypadal jako nějakej pivař, což ženský nesnáší, a kdybych si dal minerálku, tak bych nejspíš strašně říhal, a to ženský taky nesnáší. Dívám se na ni, zkouším úsměv a trochu se potím. Tohle je něco jako rande naslepo. No, naslepo, tohle mi domluvila sestra, prej bych se mohl úplně nezávazně seznámit s její spolužačkou. Úplně nezávazně. No tak jo. Úplně náhodou je tahle Sylvina spolužačka ještě svobodná. Sice netuším, jak se tohle přihodí náhodou, ale dobře.</p>
				<p class="T2">Nechci teda vypadat nějak povrchně, jako že mi u holek nějak moc záleží na vzhledu, ale záleží. Každýmu na tom záleží, protože nikdo nechce, aby ženská objevila polonium, žejo. Spíš se očekává aspoň částečná sjízdnost. Říkám to sestře jasně. <span class="italic">Podívej, jde o to, aby byla aspoň trochu sjízdná, jinak to nemá extra cenu, chápeš?</span> Prej taková větší blondýna, popsala ji sestra. <span class="italic">Aha, takže takovej typ trochu jako Maria Šarapovová? </span>Prej zas ne tak moc vysoká. <span class="italic">Takže jako Kurnikovová?</span> Sylva teda udělala škleb, jakej se u ní jen tak nevidí, a začala bejt docela jedovatá, prej nechodila do školy ani s žádnou ruskou tenistkou, ani s ruskejma gymnastkama, a dokonce ani s žádnejma striptérkama, prej ta její spolužačka vypadá úplně normálně, prostě taková normální, trošku větší blondýna. A fotku prej nemá a ať jsem rád, že mou fotku taky nikde neukazuje. Takže tu sedím naproti takové normální, trošku větší blondýně. Vlastně není zas nějak vysoká, spíš bych řekl, že má trošku nadváhu. Tak asi patnáct kilo? Jo, asi tak nějak. Patnáct kilo dolů, a mohla by bejt skoro sjízdná, no ale zase žádná olympiáda, že by mohla bejt vyloženě šukézní, to asi ne, ani kdyby dala dolů patnáct kilo. Servírka položila na stůl jídelní lístky. <span class="italic">Děkujeme</span>, řekl jsem. Schválně jsem použil množný číslo, děkujeme, jako že jsme tady spolu, aby se necítila nějak odstrčená a taky aby to vypadalo, že tak nějak mluvím i s ní. Zase zkouším úsměv, ona se neusmívá a já se ještě víc potím. Kdybych měl tričko, tak se potím míň, ale kvůli Sylvě jsem navlečenej v košili a ve svetru do véčka. <span class="italic">Tak co si dáte?</span> ptám se jí. Dá si kávu, no tak jo. Tak já taky, to je vlastně celkem úleva, kdyby si dala něco k jídlu, nevěděl bych, co si mám objednat. Mají tady jenom různý saláty, a na to teda moc nejsem. Jediný, co aspoň trochu připomíná jídlo a mají to tady v nabídce, je čočková polívčička, tu mám rád, ale to bych se nejspíš pocintal. <span class="italic">Máte ráda kávu?</span> zkouším odstartovat konverzaci. <span class="italic">Tak normálně</span>, říká. Hmm. <span class="italic">Turci vůbec nepoužívají mlýnek na kávu</span>, říkám. <span class="italic">Tlučou to v hmoždíři dřevěnejma paličkama, a když jsou takový hmoždíře a paličky hodně starý a opotřebený, začnou mít velkou cenu, mnohem větší než nový. Brillat-Savarin jednou udělal takovej pokus, vzal kávu a část pomlel a část rozdrtil, jako to dělají Arabové, a pak z obou udělal kávu, teda, jako že to zalil, no a podle něj byla ta drcená mnohem lepší. Teda aspoň tak nějak to popisoval.</span> Větší blondýna na mě kouká a mlčí. <span class="italic">Brillat-Savarin</span>, doplňuju. A ona pořád mlčí. <span class="italic">Jmenuje se po něm sýr.</span> Zase nic, pořád ticho. Po minutě říkám, že <span class="italic">je těžký si jen tak napoprvé s někým popovídat. Že bysme si vlastně měli povídat, ale není to jednoduchý. </span>Nic neříká a já nevím, jestli se mi to nezdá, ale mám dojem, že obrátila oči v sloup. Zase se trochu potím, a tak si aspoň ubalím cigáro. A ona, zdá se, konečně našla téma pro konverzaci. <span class="italic">Jak vůbec ještě dnes může někdo kouřit? Určitě umřete na rakovinu</span>, ujistila mě na konci vyčerpávající přednášky o zdravotních následcích kouření. Zkusil jsem téma trochu odlehčit, takže jí vyprávím o svým pejskovi. <span class="italic">Měl jsem ho od dětství, byli jsme úplně nerozluční, taková známá dvojka u nás v ulici. Ten pes byl skoro jako můj mladší bratr, jmenoval se Ignác. Vlastně to v podstatě byl takovej můj mladší, chlupatější bratr. Když mu bylo osm let, umřel na rakovinu plic, přitom ale nikdy nekouřil.</span> Tak jsem se dozvěděl, že nesnáší psy, prej jim každej den močí na fasádu. Ještě nepřinesli tu kávu. Kurva, já už bych fakt chtěl jít domů.</p>
			</div>
		</div>
	</body>
</html>
