<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Simacek-21.html</title>
		<link href="template.css" rel="stylesheet" type="text/css"/>
	</head>
	<body>
		<div id="Simacek-21.html" xml:lang="cs-CZ">
			<div class="frame">
				<p class="PB"/>
				<p id="toc_marker-17" class="T3">pan šedý</p>
				<p class="T1">Alespoň že inženýr Hromek nebere tuto situaci na lehkou váhu. Upřímně řečeno jsem měl obavy, že se tchán pokusí problém bagatelizovat, zavírat před ním oči nebo svého syna nějak omlouvat. Ale naopak, pověřil mě, abych prohledal dům a pokusil se najít stopy po výrobně drog. Možná tchán nakonec ví víc, než jsem vůbec tušil. Nejedná se tedy zřejmě jen o konzumaci drog, švagr je nejspíš zapojen přímo do výroby narkotik. Jistě, to by leccos vysvětlovalo, vysvětlovalo by to zejména to, jak je možné, že nikdy neměl žádné zaměstnání a za celých pět let, co zde bydlím, nevykonával žádnou běžnou pracovní činnost. Zřejmě vlastní výrobnu drog. Zní to příliš absurdně? Nezní, že ne? Absurdně to nezní ani inženýru Hromkovi, od něhož jsem dostal pověření to prokázat a všechno vyfotografovat.</p>
				<p class="T2">S malým digitálním fotoaparátem vycházím zadním vchodem přímo na zahradu. Je jisté, že Michal Hromek neměl šanci mě zpozorovat, když jsem zamířil ke skleníku. Je prázdný, jen v rohu se válí několik zaprášených květináčů a vedle nich malá motyčka a lopatka. Několikrát je vyfotografuji a pro jistotu ještě květináče rozložím a každý zvlášť prohlédnu. Ovšem neobjevil jsem nic zvláštního. Dobře, takže sklep. V první místnosti je jen plynový kotel, který vytápí dům, jinak je místnost prázdná, možná až podezřele prázdná. Pořídím několik fotografií a pokračuji do další místnosti — dvoje lyže, starý, zjevně nepojízdný bicykl, kolečka, dvě lopaty, odhrnovač sněhu, dřevěná bedna s nářadím. V rohu leží ještě dvě papírové krabice se zbytky obkladaček, stejných, jaké jsou v koupelně našeho bytu. Papírové krabice jsou provlhlé. Vyfotografuji krabice i celkový pohled do místnosti a odcházím; musím připustit, že pociťuji jisté zklamání. Pokud tu někdy byla laboratoř na výrobu pervitinu, musel ji švagr už před nějakou dobou přemístit.</p>
				<p class="T2">Po čtvrtém marném pokusu už rezignuji a znovu tchánovi nevolám. Stejně bych mu vlastně neměl mnoho co říct. Sednu si k počítači a prohlížím fotografie, jestli mi snad neunikl nějaký detail. Z práce mě vyrušila manželka. <span class="italic">Co tady děláš? Prohlížím fotografie, to snad vidíš, ne? No jo, ale fotografie čeho, fotografie květináčů? Zřejmě v nich byla pěstována marihuana. To je snad nesmysl, ne? Jaká marihuana?</span></p>
				<p class="T2">Je naivní; moje manželka je naivní, až nechápavá. Člověk jí musí všechno předkládat polopatě… Co nejjasněji a nejstručněji jí vysvětluji, že jsem nechtěně přistihl švagra s injekční stříkačkou v ruce, následně telefonicky hovořil s jejich otcem, který mě osobně pověřil vypátráním laboratoře na výrobu pervitinu. Dívám se na ni a v jejím výrazu bohužel nenacházím ani záblesk pochopení, jako by snad ani neposlouchala. Pak mi začne úplně vážně předkládat jakousi zmatenou teorii o tom, že narkomani bývají vyhublí, kdežto její bratr má značnou nadváhu, pak dokonce navazuje úvahou o tom, že by si měl konečně najít ženu… <span class="italic">Rozumíš? Michal je jenom trochu vystrašenej, že má být najednou bez otce. Najednou mu došlo, že je dospělej a že by se měl nějak usadit, najít si partnerku…</span></p>
				<p class="T2">Copak jsem tady celou dobu mluvil do zdi? <span class="italic">Moment… uvědomuješ si, že zcela měníš téma hovoru? Že zcela odsouváš problém? Hovoříme zde o drogové závislosti, že? Nikoli o…</span> Odešla. Sylva odešla z místnosti…</p>
			</div>
		</div>
	</body>
</html>
