---
title: "Kačenka byla výborná, kdyby se pan otec nechoval jako cvok, mohli jsme mít skvělý rodinný odpoledne\\. Ale on musí demonstrativně zalízt do baráku, aby nám jako ukázal, jak se má správně trpět a\_truchlit\\. Nebo já vlastně netuším, co nám chtěl ukázat\\. Jestli se nezvednu hodně rychle, tak dorazím domů za tmy\\. A\_jestli se nezvednu hodně rychle, budu si muset dát další pivko, a\_pak už taky možná nebudu mít na zaplacení\\. Takže půjdu\\. A\_vezmu to pěšky, aspoň mi trochu slehne\\. Chodím docela rád\\. V\_neděli odpoledne je Brno úplně vymetený, takže si dám klidnou procházku, potom se doma asi na hodinku natáhnu a\_pak se uvidí, co ještě podniknu s\_večerem\\. Vlastně asi nic nepodniknu, co bych taky podnikal s\_listopadovým nedělním večerem, žejo\\. No, možná si udělám pořádek na ploše počítače, to by šlo\\. Taky vykoupat bych se mohl\\. A\_pak si udělám nějakou lehounkou večeři, spíš něco k\_zakousnutí, úplnou drobnůstku\\. Když jsem takhle pozdě obědval, večer to nebudu nijak hrotit\\. Vlastně se mi asi nebude chtít nic doopravdy vařit, tak se vmáčknu k\_ségře\\. Moje sestra nevaří, neumí to\\. Takže když chystá večeři, vypadá to tak, že chvilku postává u\_ledničky, škrábe se na hlavě, pak vytáhne nějakej sýr, paštiku, trochu zeleniny a\_celkem neuměle to naplácá na pár talířů\\. No, takže já jí s\_tím trochu píchnu, beze mě by nejspíš ani nenakrájela rajčata nebo papriky a\_strčila by je na stůl celý a\_vedle nich položila nůž\\. Prostě jí do toho dodám trochu ducha\\. Hlavně když tam budu já, dáme si k\_tomu pivko nebo trochu vína\\. Na co bude mít chuť\\. Kdybych ji nechal samotnou se švagrem, popíjela by vodu\\. Švagr je úplnej abstinent\\. Nepije nikdy nic\\. V\_pohodě, jeho věc\\. Sice to asi není úplně zdravý, ale já se jinejm lidem do života nepletu\\. Když to vyloženě není nutný\\. Ale vím, že sestra by si k\_večeři jako každej rozumnej člověk dala jedno pivko nebo dvě deci, ale prostě si nedá, protože ji to ani nenapadne, když musí sedět se švagrem u\_stolu sama\\. Takže jí prostě píchnu\\. Udělám jí z\_večerního přežvykování chleba a\_usrkávání vody něco, co aspoň maličko připomíná večeři\\. Jo, takže jsem doma\\. Vzal jsem to z\_centra rovnou nahoru po Údolní a\_cestou mě myslím ani nepředjela žádná tramvaj, takže to bylo nakonec ještě rychlejší, než kdybych přešlapoval na zastávce a\_čekal\\. Náš dům má byt v\_přízemí, kde bydlí otec, pak jeden v\_patře, tam bydlí sestra se švagrem, a\_pak druhý patro, a\_to je moje\\. Říkám tomu půdička\\. Než se vyhrabu na půdičku, zabuším na sestru\\. Čau, já ti přijdu pomoct s\_večeří, jo? Hele, vydrž, nic sama nechystej, já přijdu tak v\_osm, a\_kdybych nešel, tak pro mě skoč, protože nevím, kdy se probudím\\. Slyšíš mě? Místo sestry ale vykoukl o\_patro níž ze dveří pan otec\\. Prej si musíme promluvit\\. Všichni tři\\. Prej máme jít k\_němu dolů\\. Teďka? Já jsem myslel, že se teďka na hoďku natáhnu\\."
contentType: prose
---

<section>

pan syn

</section>
