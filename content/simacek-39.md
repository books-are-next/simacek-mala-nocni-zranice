---
title: "U\_nás se na Vánoce nejí rybí polívka, ale kapustnica\\. Teda aspoň dokud žila máma, měli jsme vždycky kapustnicu\\. Ale nejedla se večer, spíš někdy odpoledne\\. Normální běloch totiž nemá šanci dát si talíř kapustnice, utřít si hubu ubrouskem a\_pak se hned vrhnout na bramborovej salát a\_kapra\\. Tohle by nebylo v\_lidskejch silách\\. Takže se nějak zavedlo, že se nesnídá, a\_až mají všichni plný zuby čekání na zlatý prase a\_padají hlady, je na stole kapustnica, takovej trochu pozdější oběd, a\_pak až večer se pokračuje kaprem\\. Já jsem si na to přivstal, kapustnicu budu dělat poprvé\\. Jasně že už jsem někdy dřív vařil nějaký zelný polívky, ale vánoční kapustnicu ještě ne\\. Takže v\_jednom hrnci nechám vařit s\_trochou vody kysaný zelí a\_pak mám druhej hrnec, kde vařím ve slaný vodě svazek zeleniny na polívku, mrkev, celer, pórek a\_paličku česneku\\. Máma vždycky nejdřív vařila uzený žebra, který pak okrajovala\\. Ale tohle vynechám, další hrnec a\_okrajování žeber, z\_toho by mně už asi hráblo\\. Použiju normální uzenou krkovičku a\_anglickou slaninu\\. Asi to není úplně stejný, ale ta kombinace krkovičky se slaninou by snad mohla dát něco jako pocit uzenýho žebra\\. No a\_samozřejmě klobásku, jakou přesně dávala máma, netuším, dneska taky ty klobásy většinou za nic nestojí, takže jsem vzal pár čabajek\\. Když nic, tak to aspoň dostane nějakou pikantnost\\. Takže nakrájím slaninu, a\_když pustí na velký pánvi trochu tuku, přidám tam nakrájenou cibuli a\_čabajku a\_nakonec ještě nakrájenou uzenou krkovičku\\. Minimálně tohle zatím voní docela slibně\\. Teď nastal okamžik, kdy se pozná profesionál od amatéra\\. Je to celkem obtížná část celýho kuchařskýho výkonu\\. Normální amatér by totiž začal užírat tu čabajku, kterou krájí, nebo by ochutnával anglickou slaninu a\_začal by prostě místo vaření žrát\\. Ale já ne, krájím a\_smažím a\_vařím a\_kromě jednoho kolečka se čabajky ani nedotknu\\. V\_hrnku s\_vodou nechám namočit dvě hrsti sušenejch hub, ty přidám k\_zelenině, když už je skoro uvařená\\. No a\_když mám měkký zelí a\_voda už se mi z\_něj skoro vyvařila, prostě k\_němu vysypu všechno maso a\_cibuli z\_pánve, pak ještě tu zeleninu s\_polívkou, kromě pórku a\_česneku, ten z\_toho vyndám\\. Jestli to dobře dopadne, pak to, co je teď v\_tom jediným hlavním hrnci\_— zelí, cibule, klobása, maso, zelenina\_—, to všechno dohromady by mělo po nějaký chvilce vaření vytvořit kapustnicu\\. Doufám\\."
contentType: prose
---

<section>

pan syn

</section>
