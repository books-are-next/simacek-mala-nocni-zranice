---
title: "Obyvatel vedlejšího pokoje, pan Moravec, má na svůj věk vynikající paměť\\. Je na svůj věk i\_velmi bystrý, umí si dát takříkajíc dvě a\_dvě dohromady a\_je to typ člověka, který má upřímnou starost o\_svoje okolí\\. Má v\_sobě nejspíš pevně zakořeněnou jakousi potřebu lokální společenské angažovanosti\\. Vsadil bych se, že byl kdysi předsedou uličního výboru nebo přinejmenším domovním důvěrníkem\\. Docela se divím, že jsem ho ještě nevzal tácem po hlavě nebo ho podobně jako pana Dvořáka neshodil v\_jídelně na podlahu\\. Pan Moravec stojí před prahem mých dveří, a\_kdybych vlastním tělem důkladně neblokoval futra, nejspíš by už seděl v\_mém křesle, nebo mi dokonce prováděl domovní prohlídku\\. Mám pro vás poštu, pane inženýre, s\_dovolením jsem ji pro vás dnes vyzvedl\\. Zašermoval mi před obličejem pohlednicí, a\_když jsem se po ní natáhl, zastrčil si ji zručným, skoro eskamotérským pohybem za záda\\. Panu Moravcovi je zjevně úplně lhostejné, že si mou poštu nevzal s\_dovolením, ale prostě a\_jednoduše bez dovolení\\. Nespokojí se ani s\_tím, že si prostě pohlednici přečte, to mu nestačí, on by si se mnou ještě rád popovídal o\_jejím obsahu\\. Myslím, že je to pohlednice od vašich vnoučků, pane inženýre\\. Je z\_Itálie\\. Manuel a\_Luís, víte, vaši vnuci, tak se přijeli podívat do Evropy, že? S\_tatínkem? Jako s\_vaším synkem? Myslel jsem, že ten do Evropy nejezdí\\. Lehce po pohlednici natáhnu ruku, ale pan Moravec udělá šikovný úkrok stranou, takže máchnu marně rukou do vzduchu\\. Co kdybyste mi tu pohlednici prostě dal, pane Moravče, co říkáte? Vážně nemám náladu si teď s\_panem Moravcem povídat o\_svých smyšlených brazilských vnoučatech, ale na druhou stranu přiznávám, že by mě opravdu zajímalo, co je na tom pohledu, který si ten starý zmetek právě za zády zastrčil za gumu svých tepláků, napsáno\\. „M a\_L“\_— napsali tam jenom „M a\_L“, jako Manuel a\_Luís, ale vy už určitě budete vědět co a\_jak, že? Asi se teď nejspíš uvidíte se synem, že? Když jsou v\_Evropě, že? Pane Moravče, já vám moc děkuju, že jste mi tu pohlednici přinesl, a\_teď mi ji dejte a\_běžte si po svých, ano? Moje přímočarost pana Moravce zjevně odzbrojila\\. Pokýval hlavou, podal mi pohled, a\_dokonce se bez většího reptání nechal vystrčit ze dveří a\_umožnil mi se za nimi zavřít\\. Sednu si na postel, rozsvítím lampu a\_dívám se na pohlednici z\_Madonny di Campiglio\\. Samozřejmě hned poznávám ledabylý rukopis svého syna\\. Nepřekvapuje mě, že kromě mé adresy napsal na pohlednici jenom „M“, spíš mě trochu zaráží, že se vůbec namáhal nějakou pohlednici posílat\\. Ovšem kdo k\_jeho „M“ připsal ještě „+ L“ a\_dokreslil propisovačkou sluníčko, to opravdu netuším\\. Za dveřmi mého pokoje zavrzaly kroky a\_ozvalo se tlumené zakašlání\\. Takže pana Moravce asi tajemné „M + L“ na pohlednici trápí o\_trochu víc než mě, ten šmírák má nejspíš celou dobu ucho přilepené na dveřích\\. Dveře se bohužel otevírají dovnitř, takže nemůžu prudce otevřít na chodbu, abych ho těmi dveřmi vzal po hlavě\\. Tak ho prostě po sousedsku pošlu do prdele\\. Vstanu, udělám dva kroky ke dveřím a\_prudce otevřu\\. Za dveřmi ovšem překvapivě nestojí pan Moravec, ale můj zeť\\. Když jsem prudce trhl dveřmi, nejspíš se trochu vylekal, protože místo pozdravu se mě blekotavě dotázal, jestli nemá raději přijít někdy jindy\\. Jak jindy? Co chcete, pane Šedý? Znejistěl ještě víc a\_začal přede mnou couvat\\. Musel jsem ho skoro násilím vtáhnout dovnitř\\. Ať už ten pitomec chce cokoli, nemíním to s\_ním řešit na chodbě\\. Nebudeme se bavit na chodbě, někdo by nás mohl poslouchat, třeba pan Moravec, zahlaholím tak, aby mě zdejší domovní důvěrník pokud možno zřetelně slyšel\\. Hlasitě prásknu dveřmi a\_ukážu zeťovi na židli\_— sednout\\. Co chcete? Dobrat se pravého důvodu návštěvy mého zetě bylo opravdu trochu komplikované\\. Mluvil zajíkavě a\_se spoustou nesouvisejících odboček, ale řekl bych, že jsem ho nakonec pochopil\\. Ten šašek mi přišel říct, že bych měl sepsat závěť\\. Takovou drzost bych teda vážně nečekal ani od něj, to už překročil všechny myslitelné meze\\. Ironicky jsem se ho zeptal, jakou by měl představu o\_obsahu mé závěti\\. Možná tu ironii úplně nepochopil; ukázalo se, že má opravdu celkem přesnou představu o\_tom, co by podle něj měla moje závěť obsahovat\\. Měl bych odkázat Sylvě všechno, Michalovi nic\\. No dobře\\. Tak děkuju, že jste se stavil, pane Šedý\\. Myslím, že příští týden navštívím právníka\\. Tak, teď už běžte\\. Rychle jsem vyprovodil toho drzého zmetka ze dveří\\. Ještě jsem vyhlédl z\_okna a\_přesvědčil se, že odjíždí od budovy Senior centra Lípa\\. Opravdu jsem ho nechal odjet, nezabil jsem ho\\. Teď by mě měla vidět Šárka\\. Určitě by na mě byla hrdá\\. Jsem mistr v\_sebeovládání\\."
contentType: prose
---

<section>

pan otec

</section>
