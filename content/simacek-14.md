---
title: "Zdejší domov důchodců se nejmenuje domov důchodců, ale Senior centrum Lípa, okolní domovy důchodců se taky nejmenují domov důchodců, všechny mají v\_názvu nějakého světce, třeba svatého Jiří, a\_spravuje je církev\\. Můj nový domov\_— tedy domov důchodců s\_názvem Senior centrum Lípa\_— je soukromý\\. Nájem v\_jednolůžkovém pokoji stojí o\_něco víc, než je v\_téhle zemi průměrný důchod\\. Zato ale můžete mít v\_pokoji svůj vlastní nábytek nebo obrazy a\_podle letáku má ubytování a\_život v\_tomhle domově rodinný charakter\\. Tenhle domov důchodců vydává dokonce vlastní časopis, jehož cílem je vtáhnout místní klienty do organizovaných volnočasových aktivit\\. Když mi jeho výtisk přišel před pár týdny domů do schránky a\_přečetl jsem si článek o\_výrobě andělíčků z\_kukuřičného šustí a\_prohlédl soubor fotografií bizarních výrobků s\_názvem „Ukázky z\_naší dílničky“, byl jsem rozhodnutý svůj nástup sem okamžitě zrušit\\. Ale mám zaplaceno na půl roku dopředu a\_navíc si můžu kdykoli zavolat taxi a\_odjet do Brna, a\_jsem odhodlaný to udělat hned, jakmile mě někdo bude nutit do šití vatelínové panenky nebo výroby andělíčka z\_kukuřičného šustí\\. Celkem mě překvapilo, že nikdo ani nezkontroloval obsah mé tašky a\_nepřesvědčil se, jestli si opravdu vezu deset párů ponožek a\_desatery trenýrky, dvoje tepláky a\_tři svetry, jak bylo napsáno na seznamu s\_doporučenou výbavou\\. Když mě ředitelka doprovodila do mého pokoje, dosedl jsem do křesla a\_nenapadlo mě nic, co bych vlastně mohl dělat\\. K\_vybalování tašky jsem se nedonutil, napadlo mě, že bych možná mohl začít kouřit nebo aspoň chlastat\\. Nevím, dovolili by mi tady mít třeba vzduchovku a\_zkoušet střílet z\_balkonu na veverky? Asi těžko\\. Nemám nic proti veverkám a\_nechci je střílet, pochopitelně, jen mě to tak napadlo a\_taky mě napadlo, že se tu nejspíš do půl roku zblázním\\. Rozhodně, rozhodně bych se tady zbláznil\\. Nebo už jsem se zbláznil, a\_proto tu jsem, proto sedím v\_cizím pokoji v\_díře za Brnem plné důchodců a\_civím do zdi\\. No nic, vezmu si tašku a\_pojedu zpátky\\. Jasně, vracím se domů, hned teď\\. Z\_úvah mě vytrhlo zaklepání na dveře\\. Do místnosti vstoupila žena v\_bílém plášti\\. Dobrý den, já jsem Šárka Zimková, jsem dietní sestra\\. Dietní sestra Šárka Zimková měla krátké hnědé vlasy, nápadně velké hnědé oči, věk, no asi tak pětačtyřicet nebo padesát\_— a\_nebývale vyvinuté poprsí\\. Na první pohled mi bylo jasné, že bílý plášť si nikdy nezapíná, protože by ho prostě přes hrudník nedopnula\\. Oči mi sjely k\_jejímu hrudníku, ale okamžitě jsem sebou trhl\\. Tohle já nikdy nedělám, rozhodně nejsem člověk, který by někomu koukal na prsa, to nikdy\\. A\_pokud už bych se nutně chtěl někomu podívat na prsa, nejspíš bych se podíval na prsa nějaké ženě kolem třicítky\\. Ale ani to ne, na prsa bych se nedíval nikomu, tohle já nedělám\\. Pane inženýre, chtěla jsem s\_vámi probrat váš jídelníček\\. Máte nějaká omezení ve stravě? Nějaké potíže? Cukrovku nemáte, co zvýšený cholesterol? Cože? Ne, jím normálně\\. Podařilo se mi odpovědět aspoň trochu rozumně, i\_když jsem slyšel svůj vlastní hlas, jak suše a\_chraplavě najednou zní\\. Potřeboval bych se napít\\. Sakra, jestli si všimla, kam koukám, bude si myslet, že jsem jí koukal na prsa, sakra\\. Ale co je mi koneckonců do toho, co si myslí o\_tom, kam se já koukám\\. Nejspíš bude zvyklá, že dědci koukají\\. Jenomže já ne, já nekoukám\\. Dobře, v\_úterý sem chodí praktický lékař, který vás prohlédne, a\_potom společně probereme, jestli budete potřebovat nějakou úpravu jídelníčku\\. Jo, jasně, odpověděl jsem\\. Nepotřebujete ještě něco? zeptala se dietní sestra\\. Ne, vlastně jsem si říkal, že si asi nejspíš zajedu do Brna\\. Teď prostě pojedu do Brna\\. Ale pane inženýre, z\_Brna jste přeci před půl hodinou přijel\\. Jo, ale říkal jsem si, že bych si potřeboval ještě něco vyřídit, prostě jsem na něco zapomněl, takže zase pojedu do Brna\\. Nechcete to odložit? Víte, možná byste se mohl trochu projít po domě, trochu po parku, dokud je světlo, zkusit se seznámit se sousedy, začala na mě mluvit dietní sestra konejšivým hlasem a\_přistoupila o\_půl kroku blíž\\. Tím ale porušila můj osobní prostor, překročila takříkajíc diskrétní zónu mezi námi\\. Já nejsem blázen, tohle opravdu existuje\_— pomyslná diskrétní zóna každého člověka; prostě vzdálenost, za kterou se k\_nikomu nepřibližujete\\. Psychologové to mají změřeno na centimetry, je to prostě součást psychologie neverbální komunikace\\. Přibližně na jeden metr k\_vám můžou cizí lidi, když se s\_váma baví, na vzdálenost mezi metrem a\_půlkou metru k\_vám můžou přátelé při nezávazné konverzaci, to je takzvaný osobní prostor\\. No a\_pod půl metru, to je intimní zóna každého člověka, za ni se prostě nechodí\\. Dietní sestra Šárka Zimková je teď asi půl metru ode mě, na hranici intimního prostoru\\. Sakra, zase jsem se podíval dolů, ale nechtěl jsem se jí dívat do výstřihu, jen prostě pokud je někdo tak blízko, člověk pochopitelně znejistí, podvědomě se chce vyhnout přímému pohledu do očí a\_sjede očima kousek níž\\. Maličko jsem před tím obrovským poprsím ucouvl a\_hlavou se mi honí, proč asi porušila můj osobní prostor\\. Dobře, řekněme, že už nejsem ve městě, jsem na jihomoravském venkově, tady k\_sobě mají lidi blíž a\_to, co mi připadá jako intimní vzdálenost, se tu tak nebere… Ne, tohle je blbost\\. Tak dobře, ona možná tu pomyslnou hranici nohama nepřekročila, ale protože má tak velký prsa, tak právě ty překročily hranici, ona sama stojí šedesát centimetrů ode mě a\_prostor překročily jenom ty prsa… Ne, tohle je samozřejmě nesmysl\\. Už vím, tady v\_domově důchodců všichni špatně slyší, a\_pokud chce dietní sestra mluvit s\_nějakým nahluchlým dědkem, prostě se musí postavit blíž\\. Jistě, to dělá ten domov důchodců\\. Lidi, co pracují v\_domovech důchodců, nevědomky a\_automaticky zužují při komunikaci prostor, aby byli slyšet\\. No jistě, tohle je ono, dietní sestra je prostě zvyklá stoupnout si blíž, aby nemusela hulákat\\. Posloucháte mě, pane inženýre? vytrhla mě z\_úvah dietní sestra\\. Co? Cože? No jistě\\. Já poslouchám, já zatím ještě nejsem nahluchlej\\. Teda chci říct, že slyším celkem dobře, nejsem ještě tak starej a\_slyším normálně\\. Proboha, co to ze mě leze za nejapnosti? Pojďte, představím vás aspoň panu Moravcovi, má pokoj vedle vás\\. Co? No jistě, ano\\. Nejsem si jistý, jestli jsem nezrudl\\."
contentType: prose
---

<section>

pan otec

Pan Moravec přišel otevřít v teplákách a košili. Už při příjezdu jsem si všiml, že ke košili se tu jen málokdy nosí kalhoty a k teplákům jen málokdy tričko, poměrně běžně tu kombinují tepláky a košili. A trepky, pochopitelně, je to domácké prostředí a já taky doma nechodím v botách. Pan Moravec si mě změřil od hlavy k patě. Máte protézu, co? Nemáte nohu, co? Pan Moravec si nepotrpí na zdvořilostní fráze a okliky, zaujal jsem ho prostě svou protézou, takže šel přímo k jádru. Vlastně se není čemu divit, v domově důchodců zřejmě bude zdravotní stav a různé fyzické handicapy hlavní oblastí zájmu. No, to je pravda, mám protézu, připustil jsem, po autonehodě. Hmm, zamručel pan Moravec. Hrajete aspoň šachy? Ne, to nehraju, opravdu ne, teda pravidla znám, ale sám šachy nehraju. A dámu? No, taky ne. Promiňte. Ani nevím, proč mám potřebu se tomu nevrlýmu dědkovi omlouvat za to, že nehraju šachy a dámu, nebo proč mu podávám raport o svém zdravotním stavu. Ale co, stejně asi pojedu do Brna a dědka už neuvidím. No, takže já už asi půjdu, těšilo mě, že jsem vás poznal, pane Moravče. Nesmysl, nikam nechoďte, naučím vás dámu, jestli chcete. Ne… opravdu… Možná byste mohl pana inženýra trošku protáhnout po domově, co říkáte? vstoupila panu Moravcovi do plánů dietní sestra. No jistě — rozchechtal se pan Moravec, a co vy, Šárko, nechcete třeba taky protáhnout, co? Smích pana Moravce přešel v dávivý kašel. Jeho nejapný pokus o infantilní flirt s dietní sestrou ho málem zadusil. Když se pan Moravec trochu vzpamatoval, dietní sestra ho vlídně napomenula, omluvila se a odkráčela. Pan Moravec za ní ještě chvíli pokukoval, mrkal na mě, pokyvoval hlavou, až najednou zbledl a prudce změnil výraz. Sssst, sykl pan Moravec a ukázal bradou kamsi za moje záda. Na toho bacha, nenápadně se koukněte. To je Dvořák, dodal šeptem pan Moravec. Bacha na něj, tohle je prvotřídní svině, půjde po vás, hele, na to vemte jed, že po vás půjde. Měl byste si krýt záda. Zavrtěl jsem hlavou, jako že nechápu, o čem to proboha mluví. A pan Moravec se rozpovídal. Víte, než přišel Dvořák, občas tu byly potíže, drobný sousedský spory, znáte to, ne? Ale vždycky to mělo svý meze. Třeba vám někdo natřel kliku u dveří zubní pastou, rozumíte? O nic moc nešlo. Nebo dobře, někdy si vás vyčíhli a sebrali vám toaletní papír, když věděli, že to na vás přišlo. Ale Dvořák to všechno přiostřil. Pane, minulý měsíc tu měl jeden chudák pod peřinou hovno, chápete? Nevšiml si toho a lehl si do hovna, celej se v tom vyválel a prosáklo mu to prostěradlem až na matraci. V pokoji mu to páchlo ještě dva týdny. Víte, nahlas to nikdo neřekne, ale každýmu je jasný, že je za tím Dvořák. Proboha, kde to jsem, na letním táboře zvláštní školy? Pan Moravec si můj udivený výraz asi vyložil jako známku strachu. Hlavně nesmíte ukázat slabost, rozumíte, vždycky s hlavou nahoře, chápete? začal mě uklidňovat pan Moravec a poplácal mě po rameni.

</section>
