---
title: "Dušičky letos vyšly na pondělí, takže tu není skoro ani noha\\. Jenom pár babek uhrabuje na hrobech ozdobnej štěrk\\. Tu a\_tam se na některým náhrobku povaluje od včerejška polozvadlá kytka\\. Sylva zaparkovala hned u\_brány a\_vyndala z\_kufru vozík\\. Nakládáme na něj tatíka a\_já ho ztěžka tlačím po hrbolatý cestě\\. Sylva jde s\_kytkou v\_ruce pár kroků před náma\\. Za krematoriem druhou uličkou doprava, pak ještě šedesát metrů do nechutnýho kopce a\_jsme na místě\\. Vytlačit tam vozík byla docela fuška, takže ze mě celkem leje\\. Sylva vyndala z\_kapsy svíčku, zapálila ji a\_postavila na černej žulovej obrubník\\. Pak ještě položila kytku doprostřed kvádru s\_nápisem Sylvia Hromková 1951—1992\\. Nějakou minutku tu jen tak stojíme, Sylva se ke mně otočí a\_zarazí se, když vidí, jak si rukávem utírám obličej\\. Jsi v\_pořádku, Michale? Jo, akorát jsem se zpotil\\. Nejspíš to vypadalo, že snad slzím nebo co\\. Ale ne\\. Prostě jsem si akorát utřel pot\\. Tak jdeme, zavelí Sylva\\. Otec vzdychne, jako by to byla hrozná námaha, nechat se tlačit na vozíku\\. Já taky vzdychnu, protože mě začínají bolet záda\\. Naložíme tátu na zadní sedadlo a\_vozík složíme do kufru\\. Sylva nastartuje a\_vyrazí z\_parkoviště\\. Kam jedeme, zeptám se, když mine odbočku\\. Jedeme do centra, stavíme se na oběd\\. Já jsem nakoupil, mohli jsme klidně domů, měl bych oběd za pár minut\\. Ale hádat se kvůli tomu nebudu, žejo\\. S\_tátou si dáváme kačenku a\_červený zelí, Sylva pečenýho pstruha\\. Marně lovím v\_paměti, jestli jsme my tři někdy byli společně v\_hospodě na obědě\\. Mám dojem, že snad ani ne\\. Je za deset minut dvě, hospoda se vylidnila\\. Lidi, co přišli v\_poledne na oběd, už vypadli\\. Pomalu dojídáme a\_já očima popoháním blbou minutovou ručičku na hodinkách\\. Ještě devět minut si nebudu moct zapálit\\. Tohle je úžasná inovace tohodle podniku, zakázali tu přes oběd kouřit\\. Vytáhnu si tabák a\_papírky a\_co nejpomaleji si balím výstavní, dokonale tvarovanej váleček\\. Holka, co tu obsluhuje, si rovná prázdný talíře na ruku, ptá se, jestli si dáme kávu\\. Má dokonalý obrovský zelený oči a\_několik světlounkejch pih\\. Vlasy mají barvu medovýho tmavšího ležáku\\. Kávu tady mají tradičně mimořádně hnusnou\\. Nadechnu se, abych si objednal espresso\\. Sylva i\_otec udělají totálně protažený ksichty, jsou dokonale synchronizovaní\\. Otec si ještě navíc lehce odfrkl\\. Holka je asi trochu citlivější, neušlo jí to\_— maličko se jí rozklepaly ruce a\_trochu zrudla\\. Měl bych se nějak rychle pokusit zachránit situaci\\. Nebylo by asi špatný říct třeba nějakej vtípek, prostě fór\\. Nějakej o\_kávě nebo o\_tom, že bych chtěl popelník\\. Nebo jakejkoli fór\\. Jenomže já jsem žádnej vtip neslyšel snad už několik let, ke mně se asi vtipy nějak nedostávají\\. Nevím, čím to je\\. Prej se vtipům skvěle daří v\_kriminálech, to jsem někde četl\_— posaďte pět šest chlapů dohromady na celu, dejte jim dost volnýho času a\_málo prostoru a\_začnou se valit vtipy\_— nevím, jestli je to pravda, ale četl jsem to v\_nějaký detektivce\\. Já jsem nebyl v\_kriminále ani na vojně, dokonce ani na blbým skautským táboře\_— prostě jsem nebyl na žádným místě, kde by se nějak zvlášť dařilo vtipům\\. Účet prosím, řekne Sylva\\. Holka pokývla hlavou a\_nasraně odešla\\. No nic, tak si zapálím až doma\\."
contentType: prose
---

<section>

pan syn

</section>
