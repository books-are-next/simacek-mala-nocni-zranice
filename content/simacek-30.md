---
title: "Stařík přisátý k\_prsu mladé ženy\_— tohle by mohlo zcela právem někomu připadat jako hodně absurdní obraz\\. Přesto jsem přesně takový obraz sám viděl\\. Úplně živě si najednou vybavuju svoje rozpaky a\_údiv, když jsme při víkendovém zájezdu do Florencie vešli do sálu muzea a\_já před sebou viděl obraz dědka přisátého k\_velkýmu prsu nějaké mladé dámy, dodneška si pamatuju i\_název a\_jméno malíře\_— Carita Romana, Bartolomeo Manfredi\\. To jméno a\_název si nejspíš nepamatuju ani tak kvůli překvapivýmu výjevu na obraze; pamatuju si to díky výkladu, který mi tehdy k\_obrazu podala moje žena\\. Carita Romana je motiv, který se v\_dějinách umění opakoval celkem často, našli ho dokonce i\_na freskách v\_Pompejích\\. Je to vyobrazení legendy o\_starci ve vězení, kterého chodila navštěvovat jeho dcera, a\_protože vězeň nedostával najíst, jeho dcera ho kojila, a\_zachránila mu tak život\\. Od renesance to byl oblíbený motiv mnoha malířů, namaloval ho i\_Rubens\\. Nejspíš se všem těm umělcům líbilo, že můžou namalovat něco hodně pikantního a\_být u\_toho krytí klasickým a\_všeobecně schvalovaným motivem\\. Šarka Zimková tenhle obraz nejspíš nezná, nejspíš ani netuší, že existuje nějaká legenda Carita Romana, římská charita\\. Je to, co se mnou provádí, taky nějaká charita? Asi to nepatří k\_běžné péči o\_klienty Senior centra Lípa\\. Pár týdnů jsem si s\_tím lámal hlavu, co to vlastně dietní sestra Šárka provádí, proč si začíná s\_důchodcem, kterej nemá jednu nohu\\. Kvalitní sex, peníze ani žádný dobrodružný zážitky jí zjevně poskytnout nemůžu, nemůžu jí poskytnout vlastně vůbec nic zvláštního\\. Její motivací jsem se přestal jednoduše zabývat\\. Dvakrát třikrát do týdne Šárka nenápadně vklouzne ke mně do pokoje a\_většinu času, po který se zdrží, prostě proklábosíme\\. Příležitostný sex je jen občas a\_tak trochu navíc\\. Teď sedíme na posteli, oba přikrytí prostěradlem, a\_dělíme se spolu o\_cigaretu a\_upíjíme portské z\_jedné skleničky\\. Přece jenom jsem tady začal chlastat a\_kouřit, sice jen málo a\_výjimečně, ale začal\\. Šárka vypráví o\_svém synovi, který se po škole odstěhoval do Prahy, o\_tom, že před pár měsíci nastoupil do své první práce, a\_já ji popravdě moc neposlouchám\\. Spíš si užívám její klid, to, že o\_svém dítěti mluví bez stresu, bez výčitek, beze strachu, prostě úplně obyčejně\\. Sám už jsem jí stačil dávno vyklopit základní data svého života, to, jak mi lezl na nervy můj upjatý otec, který se celý život toužil kamsi vyškrábat, a\_když se tam konečně vyškrábal, přišel převrat\\. Třída, ke které se tak zoufale snažil patřit, najednou přestala existovat\\. Povyprávěl jsem jí něco málo o\_svém synovi, pobavil ji tím, jak synek chtěl profesionálně stavět tučňáky na záda, i\_tím, jak se pokoušel prodávat stříbrné propojovací kabely, které stály víc, než kolik byla v\_té době většina lidí ochotná zaplatit za auto\\. Obě Sylvy, manželku i\_dceru, ze svého vyprávění zatím vynechávám\\. Stejně se ale nestačím divit tomu, jak mně Šárka dokázala rozmluvit, sice jen v\_krátkosti a\_co nejstručněji, ale pověděl jsem jí i\_to, jak jsem při autonehodě přišel za jeden den o\_manželku i\_o\_nohu, a\_popravdě žasnu nejenom nad tím, že jsem to vůbec někomu vyprávěl, ale hlavně nad tím, že jsem o\_tom mluvil snad dokonce bez nějakého palčivého pocitu viny\\. Šárka mě lehce políbila na čelo a\_mezi dveřmi mi řekla, že se staví zítra a\_přinese z\_domu závin\\. Měl bys trochu přibrat, já dnes doma upeču dvě nohavice štrúdlu, jednu nechám doma a\_druhou ti vezmu, jo? Nech si po obědě místo\\. Zatím ahoj\\. Jenom tak jednoduše a\_bez problémů\\. Když odešla a\_já jsem dopil portské, měl jsem jasno v\_tom, že jsme vlastně kamarádi\\. Svoje prsa na mým obličeji použila k\_tomu, aby odstranila napětí a\_uvolnila atmosféru\\. Mezi námi nejde o\_sex, to byl jenom prostředek, jak prolomit bariéry, jak sblížit cizí lidi, jak urychlit přátelství\\. Použila sex jako cestu ke vzájemné otevřenosti\\. Teda aspoň myslím\\."
contentType: prose
---

<section>

pan otec

</section>
