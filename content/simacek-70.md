---
title: "Myslím, že na světě by se asi těžko hledal někdo, kdo by si můj život spletl s\_pohádkou\\. Ani při nejbujnější fantazii si přece nemůže nikdo myslet, že zrovna já žiju něco, co by připomínalo pohádku, to opravdu ne\\. Nechci říct, že prožívám nějakej horor, detektivku nebo tragédii, to taky ne\\. Asi prostě žiju něco tak normálně a\_obyčejně zpackanýho, že se k\_tomu dá těžko hledat nějaká kloudná literární předloha\\. Pohádku nežije určitě ani dietní sestra Šárka, možná tak jeden díl z\_nějakýho mizernýho rodinnýho seriálu\\. Tohle jí ale říct nemůžu\\. Jsem rád, že tu mám aspoň někoho, s\_kým můžu chvíli mluvit a\_trochu se vypovídat z\_nejhoršího vzteku\\. Ono k\_mizerné náladě by úplně stačilo prostě jen potkat někoho tak odporného, jako je můj zeť\\. Jenom ho vidět by stačilo na pokažený večer\\. A\_když navíc takovej skřet začne člověku vykládat, aby si sepsal závěť a\_co by měl do té závěti dát, to je už opravdu nestravitelné\\. Takže mám vlastně velké štěstí, že tu mám Šárku\\. Měl bych být vděčný, ale trochu mi připadá, že sem spadla z\_jiné planety\\. Ona totiž opravdu přirovnává můj život k\_nějaké pohádce\\. Snažil jsem se jí říct, že ještě dokážu pochopit, že po světě chodí takoví skřeti, jako je můj zeť, to můj rozum ještě nějak zvládá, co ale nechápu, že si ho vybrala zrovna Sylva\\. No a\_podle Šárky si ho vlastně nevybrala, protože v\_pohádkách to bývá tak, že princeznu ovládne skřet nebo drak nebo čaroděj nebo co\\. Princezna si to nevybírá, prostě je zakletá, prohlásila úplně samozřejmě Šárka\\. Poslouchej, Šárko, tohle ale není ani trochu jako v\_pohádce\\. Já nežiju v\_pohádce, Sylva taky ne\\. Nikdo v\_ní nežijeme\\. Asi bys těžko hledala něco míň podobnýho pohádce než tohle\\. O\_to nejde, pohádky prostě obecně popisujou lidský situace, to, co mají společnýho, proto jsou si pohádky všude na světě podobný a\_opakujou se\\. A\_tohle se lidem stává nebo asi stávalo\\. Víš co, když princeznu v\_pohádce očaruje troll nebo unese drak nebo když je proměněná v\_žábu nebo psa, tak skoro vždycky se v\_té pohádce povídá o\_tom, že princezna má otce, ale vždycky tam chybí matka\\. Proč mi tohle sakra vykládá? Já se s\_ní opravdu nechci hádat, jsem rád, že jsme nějak přešli dohadování kvůli tomu volovi Dvořákovi, a\_ona mi začne povídat, že princezně chybí matka\\. No tak je možný, že kdyby Sylva měla matku, ta by jí toho idiota dokázala rozmluvit, na tom asi něco je\\. Ale nevím, jestli tohle zrovna teď potřebuju slyšet\\. Novou matku jsem jí prostě nepořídil, na to jsem opravdu neměl pomyšlení\\. Ono v\_pohádkách se to mimochodem taky hemží macechama\\. Takže kdoví jestli to, že vyrůstala bez matky, nebylo menší zlo než macecha\\. Ale Šárce nahlas neřeknu radši nic, nemám už sílu na nějakej konflikt\\. Jen zavrtím nesouhlasně hlavou, abych to utnul, ale Šárka v\_pohádkovejch příměrech pokračuje dál\\. Ten drak nebo ta proměna, prostě to zakletí, to nějak symbolicky představuje, že jí chybí ženskej princip, proto se to stává princeznám bez matky\\. Šárko, nezlob se, ale já si nemyslím, že by moje dcera nebyla dost ženská\\. Před pár týdny jsi mi vykládala, že Michal má ženskou duši, a\_teď mi vykládáš, že moje dcera… Víš co, nechme toho\\. Šárka toho zjevně nechat nechce\\. No, Michal byl starší, ten měl s\_matkou dost zkušeností, ne? Kolik mu bylo? Michalovi bylo asi čtrnáct, Sylvě osm, odpovím mechanicky a\_opravdu se snažím, aby to neznělo moc naštvaně\\. Možná zrovna Michal nějak podvědomě převzal tu chybějící ženskou roli, chápeš, protože matku víc poznal a\_Sylva byla ještě moc malá\\. Prej podvědomě ženskou roli, ona se zbláznila, tohle píšou v\_ženskejch časopisech, takovýhle kecy? Zareju si nehty do dlaní a\_skousnu zuby, abych jí nic neřekl\\. Ale já jsem přece neřekla, že tvoje dcera není žena, tak to není ani v\_pohádkách, jenom je prostě zakletá\\. Sám říkáš, že ten zeť je skřet, podvědomě to taky pojmenováváš jako pohádkový zakletí\\. Ten ženskej princip se v\_pohádce musí jenom osvobodit\\. No, a\_to udělá buď někdo nezkaženej, chápeš, ten prosťáček, kterej políbí žabku a\_osvobodí princeznu, a\_nebo hrdina, kterej zabije draka\\. Moje naštvání pomalu přešlo do úplně obyčejnýho smutku\\. Asi to bude vyčerpáním, můj stárnoucí organismus už nezvládá být vzteklej moc dlouho, nejspíš mi dochází adrenalin, a\_tak se ten vztek mění ve vyčerpání a\_smutek\\. Šárka to asi nějak vycítí, vezme mě za ruku a\_já se na ni nezvládám zlobit\\. Šárko, ty to možná myslíš dobře, ale tohle není pohádka, věř mi\\. A\_kdyby byla, stejně moc netuším, kdo je v\_téhle blbé pohádce kdo\\. Ty jsi otec, dcera je vždycky princezna, to je jasný\\. Tvůj zeť je to zakletí, ten skřet, jak tomu říkáš, a\_ten prosťáček nebo hrdina asi zatím nějak chybí\\. Ten se do pohádek dodává, aby mohly dobře dopadnout\\. Ale když o\_tom člověk přemýšlí, tak je to v\_celý pohádce vlastně ta nejmíň uvěřitelná postava\\. Sama ji potřebuju\\."
contentType: prose
---

<section>

pan otec

No, Šárčiny pohádkové příměry mi ani v nejmenším nedávají smysl. Nějak ale tuším, že mi tyhle hlouposti nepovídá proto, aby mě naštvala. Vlastně to nakonec i nějaký význam mělo, stihl jsem si u toho aspoň uvědomit, že tady nejde o mě a o pana Šedého. To, že ho nemůžu vystát, není to nejpodstatnější, nejpodstatnější je Sylva. Kdyby to měla být pohádka, nebyla by o tom, že skřet přišel říct staříkovi, aby sepsal závěť. Já tady opravdu asi nejsem ta hlavní postava.

</section>
