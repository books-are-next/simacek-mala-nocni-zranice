---
title: "Většinou nedělám to, že bych kupoval věci čistě kvůli obalu, a\_že bych kupoval muziku čistě kvůli obalu, tak to už teda vůbec nedává smysl\\. A\_tohle cédéčko jsem nekoupil kvůli obalu, jasně že ne\\. Ale v\_životě jsem nebyl zvědavější na to, co bude v\_bukletu\\. Je mi jasný, že doma to nevydržím a\_podívám se dovnitř, i\_když jsem to nekoupil pro sebe\\. Dnes jsem vyrazil nakoupit vánoční dárky, koupil jsem pro tatíka a\_ségru cédéčka\_— Bowieho pro otce a\_pro ségru Karimu Nayt, takový pohodový etno\_— a\_pak jsem si říkal, že prostě vypadnu z\_krámu a\_půjdu do sportu koupit švagrovi tenisáky\\. To asi vypadá jako úplná blbost, kupovat někomu tenisák, když není pes\\. Tenisák vypadá spíš jako dárek pro psa, ale on fakt hraje tenis, a\_nic lepšího mě nenapadlo, už jsem byl prostě rozhodnutej vystřelit z\_krámu s\_muzikou a\_jít koupit krabici tenisáků a\_nechat si ji dárkově zabalit s\_mašličkou\\. Ale pak mi to padlo do oka, cédéčko se skvělým přebalem, který by mohlo švagrovi sednout\\. Je to Diana Krall\_— Glad Rag Doll\\. Muzika, co dělá Diana Krall, je celkem nudná, suchá, naprosto skvěle fotrovská a\_nejspíš bude vymejšlená úplně přesně pro tyhle týpky, jako je švagr, sice nevýrazný, ale škrobený, přesně jako tahle muzika\\. A\_teď mi to dobrý duch Vánoc strčil přímo pod nos\\. Teda ten přebal rozhodně není nudnej a\_suchej, přebal je teda docela dost dobrej\\. Diana se na něm válí na rudým sametovým kanapi v\_černejch podvazcích\\. Cédéčka s\_buchtou, co se válí v\_podvazcích na kanapi, nevychází sakra každej rok\\. Tak jo, uznávám, koupil jsem to kvůli tomu přebalu\\. Doufám, že to není blbý, dávat někomu vybalenej dárek\\. Doma jsem to nevydržel a\_podíval se dovnitř na celej buklet\_— a\_ještě lepší\\. Fakt ještě lepší, uvnitř bukletu další fotka, tentokrát nejsou vidět jenom kousky těch podvazkovejch punčoch, je to tam všechno\\. Diana sedí na sametovým sofa, na sobě černej korzet, punčochy s\_podvazkama, opírá se zádama, nohy jenom mírně od sebe a\_jednu ruku úplně ležérně strčenou mezi stehnama\\. Lehce pootevřenou pusu a\_unaveně zasněnej pohled, kouká sice kamsi bokem, ale naprosto šukézně\\. Tak jsem to nevydržel a\_šel s\_tím bukletem na chvilku do ložnice\\. Teda, je jí padesát, týhle holce, ale fakt dobrá, žádný vrásky, nic, dokonalá\\. Photoshop je geniální vynález, fakt by mě zajímalo, za kolik svejch orgasmů vděčím Photoshopu\\."
contentType: prose
---

<section>

pan syn

Tak po tom našem malým společným dobrodružství by asi ode mě bylo trochu necitlivý, kdybych si to cédéčko aspoň jednou neposlechl. Možná pár písniček, prostě abych neurazil. Taky mně docela vyhládlo, takže zajdu dolů, v kuchyni si udělám nějakou sváču a pustím si Dianu Krall.

Dneska žádný velký vaření, potřebuju něco za deset minut, jinak se tady skácím hlady. Takže uvařím špagety, na pánev vyklopím konzervu s lososovým stejkem v olivovým oleji, zamíchám a lehce nad tím párkrát otočím mlýnkem na pepř. Z vedlejšího pokoje potichu, ale v plné síle ožívá duch starých písní na Glad Rag Doll a já si sním svoje špagety s lososem rovnou z pánvičky a tady v kuchyni. Zas tak důkladně to slyšet nemusím, z vedlejší místnosti je to tak akorát. Zní to přesně tak, jak jsem čekal, žádnej velkej vztah, holka, nečekej, bylo to hezký, ale jednou to stačilo.

A kurva, švára ve dveřích. Doprdele, to přišel v pravej okamžik, úplně ve mně hrklo. On to uslyší, a až mu to budu dávat k Vánocům, tak to bude vypadat, že mu dávám muziku, co jsem si kupoval pro sebe. Hele, já to jenom vypnu, jo, odběhnu to vedle vypnout. Hele, sorry, už to vypínám. Dáš si se mnou špagety s lososem? Výborný, nikdy bys neuvěřil, že je to konzerva.

</section>
