---
title: "Rampušák je něco jako Krakonoš, takovej jako vládce hor\\. Takže je to značka piva, která úplně luxusně sedne do mýho konceptu alpskýho pivního baru\\. Dřív jsem o\_názvu piva nějak nepřemejšlel, normálně jsem si tu a\_tam amatérsky dal pár kousků a\_neřešil to, ale když si teď dám pivo, dělám to čistě z\_profesionálního zájmu, když komponuju\\. Nějakou dobu jsem zkoušel komponovat doma, psal jsem si různý názvy, různý verze jídelního lístku, ale pořád to bylo nějak jako suchý\\. Jako kdyby Mozart zkoušel komponovat bez klavíru nebo Roger Waters bez kytary nebo na čem vlastně komponovali; to je jedno, o\_to nejde\\. Jde o\_to, že mi po nějaký době u\_stolu doma došlo, že s\_tužkou a\_papírem vlastně nekomponuju, že jenom tak mechanicky škrábu nějaký názvy jídel a\_pití a\_není v\_tom žádnej prožitek\\. Takže jsem se sbalil a\_zašel si pod kopec do takový menší hospody na hamburger\\. Potřeboval jsem si ověřit, že musím dát do lístku hamburger, i\_když se to Lucii moc nezdálo\\. Je mi jasný, že akorát nevěděla, o\_čem mluvím, protože neochutnala slušnej hamburger, jakej mají v\_hospodě, která se jmenuje Kabaret Špaček\\. Vyrazil jsem tam před polednem, abych se ujistil, že bez takovýho hamburgeru nemůžu v\_horách vést slušnej podnik\\. Prostě jsem si odskočil něco ověřit; jako kdyby třeba Bach doma neměl varhany, a\_tak si odběhl do kostela, kde si potřeboval nějakej nápad na vlastní uši ověřit\\. Podle mě takovej Bach prostě vlítl někde v\_tom Německu do kostela, sedl k\_tomu a\_teprve tam začal pořádně komponovat\\. No, tenhle příměr s\_Bachem a\_komponováním, ten mě napadl vlastně až později, nejdřív jsem prostě jen šel na hamburger, ujistit se, že když se to dělá pořádně, dá se na tom postavit podnik\\. Problém je, že hamburgery v\_tý hospodě u\_Špačků jsou celkem malý, takže když člověk potřebuje trochu vstřebat tu chuť, musí si dát aspoň tak tři\\. Jeden jenom tak zhltne, druhej už si nějak vychutnává a\_u\_třetího teprve začíná zkoumat, analyzovat složení, vztahy a\_proporce\\. Po třetím hamburgeru a\_po třetím Rampušáku jsem si uvědomil, že vlastně komponuju\\. První, co jsem zkomponoval, byl Big Boy\\. Tři menší hamburgery a\_tři Rampušáky jsou Big Boy\_— tohle bude úplnej vrchol v\_nabídce našeho podniku\\. Jídelní lístek bude akorát na stránku a\_úplně dole bude napsaný BIG BOY\_— jenom tak, žádný vysvětlování, žádný poznámky, jenom Big Boy a\_cena\\. Tři piva a\_tři hamburgery, odpolední menu pro znalce\\. Ještě si pamatuju, že jsem nějak donutil holku, co mi nosila další pivka, aby mi na chvilku půjčila počítač; našel jsem si překladač Google a\_zadal tam přeložit Big Boy do italštiny a\_ono se to normálně přeložilo jako Big Boy\\. Italsky se Big Boy řekne Big Boy, a\_to mně přišlo jako nějaký znamení\_— jednoduchý, univerzální a\_dokonalý\\. Úplná srozumitelnost a\_JASNOST\\. Jako by se na chvíli protrhla ta šedá mlha nad Brnem\\. To udělal ten Rampušák, ten totiž jako Krakonoš taky vlastně řídí počasí\\. Po vynálezu Big Boye se vyjasnilo a\_s\_dalšíma Rampušákama už jsem šel po proudu a\_hladce komponoval\\. Hodinu dvě jsem seděl u\_stolku a\_psal si poznámky\\. Pamatuju si, že když se setmělo, tak jsem si ještě do překladače zadal, jak se italsky řekne sněhulák, a\_zapsal si překlad\_— pupazzo di neve, pak ještě pivní sněhulák\_— překlad byl birra pupazzo di neve\\. Pak mi počítač sebrali\\. Pamatuju si, že domů jsem došel docela svěží, rozhodně jsem nebyl nějak ožralej, v\_klidu jsem usnul, probudil jsem se až ráno, bez nějaký kocoviny nebo něčeho takovýho\\. Když teď ale koukám na popsaný papíry, který jsem vylovil z\_kapes, najednou už ty kompozice nevypadají tak jasně a\_ukotveně, jak jsem si myslel\\. Nejspíš jsem se včera nechal nějak strhnout okamžikem\\. Mám tady poznačenýho Big Boye\_— 3× Rampušák, 3× hamburger\\. No dobrý, to celkem jde, to je něco, co by mohlo udělat podniku jméno, ale pak tady mám tři koule zmrzlýho piva a\_spousty vykřičníků\\. Pod tím mám zapsaný tři koule zmrzlýho piva naskládaný na sobě a\_název „Birra pupazzo di neve“ a\_cenu sto euro\\. Tak to je blbost, nikdo nebude žrát sněhuláka z\_piva ani za dvě eura, natož za sto\\. To byl nápad, na kterým jsem zjevně ujel, a\_další poznámky už jsou úplně o\_ničem\_— názvy jako „utopenec Lucia“ nebo „tlačenka Lucia“, to je teda fakt krize\\. Poslední nápad už byl vyloženě blbej a\_hlavně úplně neobchodní\\. Tři piva zadarmo, cena\_— gratis\\. A\_to jsem si k\_tomu včera napsal, že je to geniální\\. Dávat do lístku v\_podniku položku tři piva zadarmo není geniální ani trochu, to mi mělo dojít okamžitě, ne až ráno\\. Nevadí, aspoň jsem si přitom uvědomil, že na tom konceptu hospody nemůžu dělat úplně sám\\. Potřebuju prostě tu svou kreativitu trochu ukotvit\\. Potřebuju k\_tomu Lucii\\. Trochu ji překvapím\\."
contentType: prose
---

<section>

pan syn

</section>
