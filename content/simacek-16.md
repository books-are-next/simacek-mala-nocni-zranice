---
title: "Na světe neexistuje moc jídel, který můžete jíst denně třeba týden v\_tahu\\. Jasně, můžete, ale s\_jakým výsledkem? Nějakej chlapík to zkoušel s\_hamburgrama z\_McDonaldu, po pár dnech málem zkolaboval, skončil ve špitálu a\_natočil o\_tom film\\. Jenom idiot by zkoušel přežít na žrádle z\_McDonaldu, ani na smaženým sýru nebo na pizze se nedá dlouho vydržet, na grilovaným kuřeti taky ne, ani na guláši bych nechtěl žít tejden\\. Možná, ale jenom možná, by šlo nějakou dobu vydržet na vídeňským řízku, to by asi šlo, ale kdo by se každej den smažil s\_čerstvejma řízkama\\. Existuje ale jedno jídlo, se kterým to člověk klidně týden zvládne, to jídlo se ani po týdnu nepřejí a\_nejlepší na něm je to, že se dá prostě připravit za půl hodiny a\_pak už se jenom tejden pojídá\\. Žádný ohřívání, žádný rozmrazování, žádný chystání\\. Nic\\. Nepotřebujete k\_němu žádnej salát, žádnou extra přílohu, jenom pivo a\_chleba\\. To jídlo je úplný a\_dokonalý tak, jak je, žádná vymyšlenost navíc ho nemůže vylepšit, nekazí se, možná se časem dokonce vylepšuje\\. Servíruje se úplně jednoduše, prostě ho dáte na talíř a\_hotovo, tady v\_Brně to sice jíme příborem, ale dovedu si představit, že v\_trochu rurálnějších podmínkách se dá klidně zvládnout i\_rukama\\. Je to UTOPENEC! No, a\_tohle geniální jídlo prej vynalezl nějakej mlynář Šamánek z\_Berounska, kterej se později utopil, když opravoval mlýnský kolo\\. Na jeho počest pak tohle jídlo dostalo název utopenec\\. Jasně že je to blbost, utopenec se tomu říká proto, že je to špekáček prostě utopenej v\_láhvi s\_nálevem\\. Příprava utopence je celkem jednoduchá, v\_tom není problém, problém je sehnat kvalitní základ, totiž špekáček\\. Pravej špekáček podle původní receptury by se měl skládat z\_50 % hovězího zadního masa, z\_20\_% vepřovýho výřezu bez kůže a\_30\_% na kostičky nakrájenýho špeku a\_měl by být kořeněnej česnekem, pepřem, případně i\_trochou muškátovýho oříšku\\. Špekáček se naráží do hovězích střev o\_průměru 3—4 centimetry a\_šňůrkuje na délku 5—7 centimetrů\\. Tak tohle by byl ideál\\. Čert vem šňůrkování, že místo šňůrek dávají kovový spony, to by člověk ještě přežil, ale horší je, že dnes se řezníci chlubí, když do špekáčku dají 40\_% masa, vesměs vepřovýho\\. Od roku 2011 jsou špekáčky v\_seznamu „tradičních specialit“, který registruje Evropská unie, podepsal to přímo předseda José Manuel Barroso\\. Špekáček je něco jako památka UNESCO, ale stejně do toho ty hovada dávají bůhvíco, 50\_% hovězího viděly špekáčky naposledy někdy před druhou světovou válkou\\. Takže beru aspoň to, co se dá v\_týhle bídě sehnat, trochu slušnější špekáček z\_uzenářství Steinhauser\\. No a\_pak samozřejmě cibule, sehnat slušnou cibuli taky není legrace, musím pro ni až na Zelnej trh\\. Ostatní není problém, ocet, pepř a\_voda\\. Receptů na utopence jsou spousty, vždycky se najde někdo, kdo si myslí, že může vylepšit něco dokonalýho\\. Takže do tradičního nálevu na utopence přidávají krájenou papriku nebo kysaný zelí nebo pivo a\_já nevím kolik jinejch blbostí\\. V\_tomhle jsem já osobně celkem purista\_— ocet, voda, pepř, cibule, špekáček\_— to je celej zázrak\\. Normálně svařím půl litru octa, litr vody, nakrájím metrák cibule, oloupu a\_nakrájím tunu špekáčků, okořením nálev, naskládám to do láhve v\_elegantních vrstvách tak, aby bílý pruhy cibulovejch vrstev a\_růžový vrstvy špekáčkovejch vrstev tvořily za sklem pětilitrové láhve stejný rovnoběžný pruhy, který jen tu a\_tam vizuálně lehce akcentuje kulička černýho pepře\\. No, a\_pak to strčím do spíže a\_čekám sedm dní\\. Utopenci se dají jíst až po sedmi dnech\\. To je jediná zrada tohodle geniálního receptu\_— těch sedm dní, kdy utopenci zrajou v\_nálevu\\. Tatík odcestoval a\_mě napadlo, že bych měl otestovat jeho kuchyni něčím speciálním\_— teda utopencema\_— a\_pak udělat menší večírek, špekáčky, pivo a\_malá vybraná společnost\\. Jenomže malá vybraná společnost se sejde už v\_sobotu, protože to je jedinej den, kdy se aspoň torzo bývalý party dokáže sejít\\. Říkal jsem jim, že potřebuju, aby přišli příští úterý, kvůli utopencům, ale prej že vstávají do práce\\. No, takže použiju urychlovač\\. Urychlovač utopenců jsem vynalezl sám někdy před pěti lety a\_spočívá v\_jemný chirurgický injektáži špekáčků směsí worchestrové omáčky a\_octa\\. V\_misce rozmíchám worchestr s\_octem v\_poměru jedna ku jedné, natáhnu to do injekční stříkačky a\_do každýho špekáčku aplikuju asi tak dvoumililitrovou dávku\\. Doběhl jsem do sklepa pro pětilitrovou zavařovačku, strčil ji do myčky nádobí, a\_než se umyla, nakrájel jsem cibuli\\. Cibuli krájím v\_plaveckejch brejlích, protože kdybych měl takovou hromadu zvládnout bez brejlí, měl bych oči červený ještě dva dny\\. Takže usrkávám pivko, ubalím si cigáro, a\_když mám hromadu cibule hotovou, dostane každej špekáček injekci\\. Dávku urychlovače\\. Kurva, to jsem se lekl, za krk mi funí švagr a\_kouká na mě jako idiot, a\_tak si sundám plavecký brejle a\_prohlížím si ho\\. Co je? Nereaguje… chvilku mlčí a\_pak se ptá na drogy\\. Jak jako drogy? Co blbneš? Hele, schválně, se kterým jídlem se dá přežít tejden a\_nepřejí se ti? Co?"
contentType: prose
---

<section>

pan syn

</section>
