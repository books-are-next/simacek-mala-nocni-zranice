---
title: "Padesát je nových pětatřicet\\. Zní to divně, jak může být padesát cokoli jiného než padesát a\_proč by padesát mělo být zrovna nových pětatřicet\\. Nicméně Šárka to řekla úplně přesvědčivě a\_znělo to od ní jako nezpochybnitelná pravda\\. Než jsem si uvědomil, že bych asi neměl zpochybňovat její závěry týkající se počítání ženského věku, zeptal jsem se, kolik si myslí, že by mohlo být sedmdesát\\. Sedmdesát? No, řekla bych, že sedmdesát by mohlo být asi tak nových padesát\\. Jenomže u\_chlapů všechno běží pomaleji, takže jestli mluvíš o\_sobě, tak sedmdesát u\_muže bude nejspíš tak nových pětačtyřicet\\. Přijal jsem tuhle zprávu celkem klidně, ani jsem si nemusel připomínat, že se nemám rozesmát\\. Nepřišlo mi to kupodivu vůbec k\_smíchu\\. Přišlo mi to prostě jen příliš vzdálené realitě\\. Táhne mi na sedmdesát a\_cítím se tak\\. No, možná někdy, když jsem v\_dobré náladě a\_venku třeba vysvitne slunce, bych si tu a\_tam mohl připadat na šedesát\\. Na pětačtyřicet jsem se ale necítil už dlouho\\. Když mi bylo čtyřicet sedm, zabil jsem v\_autě svou manželku, ze svých dětí jsem udělal poloviční sirotky a\_amputovali mi nohu pod kolenem\\. Tak, třeba i\_proto mi tahle debata nepřišla k\_smíchu\\. Celkem vděčně jsem přijal fakt, že vlastně nemluvíme o\_mně\\. Mluvíme o\_ní\_— o\_Šárce\\. Padesát je podle ní nových pětatřicet\\. Dívám se na ni a\_na okamžik si zkouším představit, jak asi vypadala v\_pětatřiceti\\. No, sakra\\. Při téhle postavě, těchhle vlasech, těchhle očích… Milá Šárko, kdyby ti bylo pětatřicet, nejspíš bych měl trému na tebe vůbec kouknout\\. Dokázal bych si ji v\_pětatřiceti představit možná tak někde na promenádě v\_Nice, někde v\_kavárně s\_výhledem na moře, ale určitě ne tady\\. V\_pětatřiceti mohla být těžko vdaná za toho ubohého sráče, kterého jsem před časem viděl vykukovat za záclonou jejich domu\\. Jenomže zřejmě byla\\. Dívám se na dietní sestru Šárku\_— monokl na jejím oku za poslední dva týdny několikrát změnil barvu a\_maličko se zmenšil, ale pořád tam je\\. Sedí se mnou v\_pokoji Senior centra Lípa a\_povídá mi, že jí bude padesát a\_že padesát je nových pětatřicet\\. No a\_pětatřicet, to je moc málo na to, aby se člověk s\_čímkoli smiřoval, pokračuje Šárka ve svých úvahách o\_relativitě ženského věku\\. V\_pětatřiceti není vůbec pozdě na to, aby cokoli začalo znovu\\. Nevím, co na to říct, tak jen přikývnu, ale není mi ani trochu jasný, proč mi to vlastně povídá\\. Očekává se ode mě dnes nějaká reakce, nebo jsem tady jenom za posluchače? Nevím\\. Pro jistotu se pokusím o\_chápavý výraz, který vydá za tisíc slov\\. Nejspíš se to nepovedlo, s\_chápavým výrazem se nespokojila a\_dožaduje se odpovědi\\. Co si o\_tom myslíš? Sakra, já si o\_tom přece vůbec nic nemyslím\\. Jenže takhle asi odpovědět nemůžu, tak jí to prostě odkývnu\\. Myslím, že máš pravdu\\. No jasně\\. Jasně, že mám pravdu\\. To jsem ráda, že to říkáš\\. Víš, prostě nějak cítím, že nazrál čas na změnu\\. Podle mě není pozdě\\. Kdybych měla pocit, že je pozdě, tak bych tu taky mohla ještě pár roků sedět a\_vyčítat si, že jsem něco neudělala dřív, a\_nakonec bych to vážně mohla prošvihnout\\. Je to teď, ta chvíle\\. Teda myslím jako letos\\. Dám si to k\_narozeninám\\. Prostě odejdu\\. Odejde kam? A\_odkud? Nejsem si pořád úplně jistý, o\_čem přesně mluví\\. Chce říct, že odejde odsud? Pracovat někam jinam? Nebo odejde z\_domu? To spíš, nejspíš se chce rozvést\\. Pochopitelně, ten monokl pro ni asi byla poslední kapka\\. Jo, je to jasný\\. Prostě si připadá ještě mladá a\_nechce žít s\_tím chudákem\\. Tomu rozumím\\. Jo, máš úplnou pravdu, potvrdím jí\\. Šárka se usměje a\_položí mi hlavu na rameno\\. Tak moment, nemyslí to tak, že bych s\_tím měl nějak souviset já? Nechtěla mi říct, že třeba… Jasně že mi neříká, že odejde od manžela, aby začala novej život s\_klientem domova důchodců\\. Ne, prostě mi říká, že odsud zmizí někam daleko, vlastně mě asi varuje, že tady budu muset přežít bez její podpory\\. No, to se nedá nic dělat\\. Ještě si o\_tom promluvíme, jo? říká Šárka\\. Přikývnu\\. Ach jo, ty jsi hroznej, z\_tebe je taky docela těžký dostat slovo\\. Tak mi aspoň řekni, co tvoje děti? Všechno v\_pořádku? Pár dnů se neozvali a\_pak mi volali oba v\_jednom dni\\. Nejdřív mi volala Sylva, aby se omluvila, že nepojede do Alp na dovolenou, kterou jsem jí koupil k\_Vánocům\\. Prý z\_počítače omylem smazala nějakou pitomou přednášku svého manžela a\_musí mu honem pomoct znovu ji napsat\\. Prý místo sebe vyšle Michala, aby to nepropadlo\\. No a\_vzápětí mi volal synek, aby mi oznámil, že jede místo Sylvy na hory a\_že bude potřebovat půjčit nějaký peníze, aby tam vůbec dojel\\. Ve stručnosti jsem poslední kousek svých dětí Šárce převyprávěl\\. Myslím, že bych měl asi zabít svýho zetě\\. Schválně jsem koupil dovolenou pro jednoho, aby si Sylva od toho blba na týden oddechla, a\_ona nakonec zůstane doma a\_bude mu psát nějakou nablblou přednášku\\. To nedělej, zasmála se Šárka\\. Nezabíjej ho, zavřeli by tě a\_já tě budu potřebovat\\."
contentType: prose
---

<section>

pan otec

</section>
