---
title: "V\_celém domě je zhasnuto, manželka spí\\. Usedám tiše k\_pracovnímu stolu a\_na okraj čistého papíru zapisuji drobným písmem poznámku: „Preempce se dá nejobecněji definovat jako jednání, kterým se snažíme předejít uskutečnění nějaké hrozby\\.“ List papíru zastrčím do náprsní kapsy saka\\. Bude bezpečnější, pokud budu pracovat bez poznámek\\. Je to pro mne velmi nepohodlné, ale měl bych se obejít bez písemné přípravy\\. Poté co jsem zjistil, že švagr představuje zcela jasnou hrozbu, pokouším se analyzovat svoje možnosti pro preemptivní opatření\\. Pokud bych zvažoval své schopnosti a\_přednosti v\_nebezpečných a\_ohrožujících situacích, mou nejúčinnější zbraní je schopnost analýzy\\. Mám zjednodušeně řečeno předpoklady pro audit situace, vyhodnocení nebezpečí, pro takříkajíc zpravodajsko-analytické úkoly\\. Pokud jsem nyní vyhodnotil situaci ve své domácnosti a\_dospěl k\_závěru, že moje žena je pod jednou střechou se švagrem vlastně v\_trvalém ohrožení života, bylo by nejpřirozenější, abych jako znalostní pracovník předal svou analýzu situace někomu, kdo by vytvořil okamžitý strategický plán, a\_podle něj už bych podnikl potřebná obranná opatření\\. Ovšem momentálně nemám při ruce strategicky uvažujícího partnera\\. Nemám nikoho, kdo by se mohl zhostit vypracování jakékoli inteligentní strategie\\. Jestliže nemám nikoho, zbývám si jen já sám\\. V\_této situaci se nemůžu obrátit na policii, nemůžu se obrátit ani na tchána, a\_zatím dokonce ani nemůžu plně zasvětit do situace manželku\\. Jsem prostě postaven před nutnost jednat\\. Preempce je jen v\_mých rukou a\_jen na mých bedrech\\. Z\_kapsy saka na okamžik vyndám list papíru a\_čtu si svou jedinou poznámku: „Preempce se dá nejobecněji definovat jako jednání, kterým se snažíme předejít uskutečnění nějaké hrozby\\.“ Jistě, to je správně; ovšem pojem preempce bývá v\_běžném užívání například v\_mezinárodním právu chápán v\_podstatně restriktivnějším slova smyslu, než jak naznačuje tato obecná definice\\. Pojem preempce bývá nejčastěji užíván ve spojení „preemptivní válka“ či „preemptivní ozbrojený zásah“\\. Preemptivní akce však nemusí být nutně silového rázu a\_představuje škálu nástrojů, které lze použít k\_odvrácení bezprostřední hrozby\\. Škálu nástrojů, jistě\\. Celou škálu\\. Idiot by v\_situaci, kdy nabude přesvědčení o\_ohrožení ze strany švagra, chytil holomka pod krkem, zamával mu pěstí před obličejem a\_pokusil se ho zastrašit\\. „Už se o\_tobě ví, hochu, odhalil jsem tvůj úmysl a\_sleduju tě\\.“ Takový nepromyšlený krok by vedl jen ke ztrátě určitého informačního náskoku\\. „On neví, že já vím\\.“ V\_tom spočívá onen informační náskok a\_o\_ten rozhodně nehodlám přijít\\. Přímá konfrontace s\_Michalem Hromkem tedy nepřichází v\_úvahu\\. Stejně naivní by byl pokus informovat o\_nebezpečí tchána a\_dožadovat se opatření od něj\\. Ani nemusím detailně domýšlet všechny modelové situace, které by mohly nastat, pokud bych se na tchána obrátil\\. Všechny myslitelné scénáře totiž končí v\_podstatě stejně\_— tchán by nejspíš nějak hloupě a\_neobratně konfrontoval syna a\_jediným výsledkem by opět byla ztráta informačního náskoku\\. Znovu bych přišel o\_jedinou výhodu: „On neví, že já vím\\.“ No a\_pokusit se varovat manželku, to by bylo obdobně naivní\\. S\_největší pravděpodobností by odmítla uvěřit, že se ji bratr pokouší zabít, a\_hrozbu by marginalizovala\\. Kdo může s\_jistotou tvrdit, že by se dokonce před bratrem nepodřekla? Tedy shrnuto: nemohu konfrontovat švagra, nemohu informovat tchána, nemohu varovat manželku\\. Musím tedy jednat sám\\. Ano, to už jsem vlastně věděl, jen se ujišťuji\\. Přiznávám, že na malý okamžik pocítím jistou tíseň, když si uvědomím rozsah své odpovědnosti; jdu potichu do kuchyně a\_ve dřezu zapálím lístek s\_poznámkami\\. Pracovat bez poznámek! Na týden mám Michala Hromka z\_domu, dokonce za hranicemi\\. Na několik dní jsem ohrožení zcela eliminoval\\. Nebude vůbec neskromné považovat to za první strategický úspěch\\."
contentType: prose
---

<section>

pan šedý

</section>
