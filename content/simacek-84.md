---
title: "Policie? Proč policie? Co po mně asi tak chce policie, a\_ještě mimo konzultační hodiny? Totiž, policie by nebyla tak nečekaná, pokud by se tedy jednalo o\_policisty vyšetřující krádež mé vzácné sbírky\\. Ovšem tito dva policisté se o\_krádež sbírky nezajímají\\. Zajímají se o\_můj vůz\\. Tohle je opravdu poněkud zvláštní, až matoucí situace, mimo konzultační hodiny a\_zcela bez ohlášení navštívili mou pracovnu dva policisté oblečení v\_civilních šatech a\_dotazují se, jestli jsem majitelem Toyoty Auris státní poznávací značky 5B2 3826\\. To je ale opravdu zvláštní, protože tohle přeci na policii musejí vědět\\. Vždycky parkuju tak, abych na svůj vůz pokud možno viděl z\_okna\\. Jistě, Toyota Auris patří k\_statisticky nejméně kradeným vozům v\_Evropě, ale i\_tak stojí za to mít svůj vůz pod dohledem\\. Vyhlédnu z\_okna\_— auto stojí na místě\\. Ano, jsem majitelem Toyoty Auris státní poznávací značky 5B2 3826, ovšem rád bych věděl, proč se o\_to policie zajímá\\. Žádné vysvětlení\_— místo toho kladou další, ještě podivnější otázku: jestli prý znám pana Jana Dvořáka\\. Neznám, pokud si vzpomínám, tak žádného Dvořáka neznám\\. Další otázka je zdaleka nejpodivnější: policisté chtějí vědět, zdali mám nějaké kontakty v\_Latinské Americe\\. Nemám, to opravdu nemám, totiž v\_zemích Latinské Ameriky je můj obor poněkud na okraji zájmu\\. Mám kontakty se špičkovými evropskými badateli v\_oblasti teorie managementu, možná bych si vzpomněl i\_na nějaké specialisty ze Spojených států, ale ze zemí Latinské Ameriky, to nikoli\\. To bohužel nikoli\\. Policisté se dotazují dál, chtějí vědět, jestli jsem předevčírem v\_16\\.30 a\_včera v\_15\\.50 navštívil Senior centrum Lípa\\. Ovšem, ano, navštívil jsem Senior centrum Lípa, pokoušel jsem se tam zastihnout svého tchána, který mi již několik dní nebere mobilní telefon\\. Inženýr Hromek je nedoslýchavý, skoro nikdy neslyší zvonění mobilního telefonu\\. On je inženýr Hromek zřejmě stižen i\_počínající stařeckou demencí, není jisté, jestli je vůbec schopen pořádně ovládat takové zařízení, jako je mobilní telefon, i\_kdyby nakrásně slyšel vyzvánění\\. Takže jsem byl nucen jet za ním do Senior centra Lípa osobně\\. Ukázalo se ovšem, že inženýr Hromek tam prostě není\\. Zmizel, jednoduše zmizel\\. Až poté, co jsem to vyslovil, jsem se nepatrně zarazil\_— zmizení inženýra Hromka\\. To je vlastně poněkud zvláštní a\_podezřelé, tohle zmizení inženýra Hromka\\. Nemůže snad jeho zmizení nějak souviset s\_krádeží sbírky vedut? Totiž, osobně jsem přesvědčený, že za tou krádeží stojí syn inženýra Hromka\_— Michal Hromek\\. Dokonce už jsem se sám pokoušel tuto hypotézu podpořit menším daktyloskopickým průzkumem na místě činu\\. O\_tom ovšem těmto policistům nic říkat nehodlám\\. Dokonce jsem je ani neupozornil na možnou souvislost mezi zmizením inženýra Hromka a\_krádeží vedut\\. Teď jsem si ovšem uvědomil, že vlastně zmizela i\_manželka\\. Tohle je všechno velmi, velmi podezřelé\\. Proč je tu policie? Kam zmizela manželka? A\_kam inženýr Hromek? Bude lepší teď zřejmě neříkat nic\\. Situace je velmi nepřehledná\\. Pro tento okamžik jsem se rozhodl mlčet\\. Policisté se omlouvají, že vyrušovali, a\_chystají se odejít\\. No dobře, stejně nemám, co bych jim řekl\\. Ovšem ve dveřích, už když byli na odchodu, se jeden z\_policistů jen jakoby mimochodem zeptal, jestli jsem se při své návštěvě Senior centra Lípa nesetkal s\_panem Janem Dvořákem\\. Aha, nenápadná otázka při odchodu\\. To je velmi podezřelé a\_velmi nepřehledné\\. Přece jsem jim už vysvětlil, že žádného Dvořáka neznám\\. Nesetkal\\. Nesetkal jsem se s\_Dvořákem!"
contentType: prose
---

<section>

pan šedý

Policisté odešli z pracovny. Přiložil jsem si konečky prstů na spánky a ucítil velmi zřetelně tepající žíly. Během několika minut se dostaví úporná bolest hlavy. Tím jsem si jist. Už bohužel dokážu zcela nepochybně rozpoznat blížící se bolest hlavy. A ona se blíží!

</section>
